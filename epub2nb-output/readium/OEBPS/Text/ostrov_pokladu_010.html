<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven2kapitola">KAPITOLA
III<br class="calibre10"/>
Černá známka</h2>

<p class="mlptextbez1radku">Kolem poledne jsem s chladivými nápoji a léky stanul
v kapitánových dveřích. Ležel, jako když jsme od něho odcházeli, jen trochu
výš, byl zesláblý a rozčilený.</p>

<p class="mlptext">„Jime,“ řekl, „ty jediný jsi tady k něčemu; že jsem byl na
tebe hodný, to přece víš. Každý měsíc jsem ti dával stříbrný čtyrák. Jak vidíš,
kamaráde, jsem na tom bledě, všichni mě opustili; přineseš mi, Jime, hlt rumu,
viď, kamaráde, že mi ho přineseš?“</p>

<p class="mlptext">„Ale pan doktor –“ spustil jsem.</p>

<p class="mlptext">Ale on mě přerušil a slabým, leč řízným hlasem doktorovi vyspílal.
„Samý moula, tihle doktoři,“ řekl, „co ví třeba tenhle doktor o matrózech?
Projel jsem končiny, kde to sálalo vedrem, kolem mě mřeli kamarádi na žlutou
zimnici, jako moře se při zemětřesení vzdouvala milá pevnina – copak vědí o takových
končinách doktoři? – věř mi, jenom rum mě udržoval při životě. Nahrazoval mi
jídlo a pití a rodinu; bez rumu se ze mě stane vyřazená rachotina, zakotvená v závětří
u břehu, budete mě mít oba na svědomí, ty, Jime, a ten moula doktor.“ A znovu
mu vyspílal. „Podívej se, Jime, jak se mi třesou prsty,“ žadonil. „Neudržím je
v klidu, vůbec ne. Celý boží den jsem nevypil ani kapku. Věř mi, doktor je hlupák.
Jestli, Jime, nevypiju číšku, budou se mi zjevovat strašidla, však už se mi
zjevila. Tamhle v koutě za tebou jsem viděl starého Flinta; jako na obrázku
jsem ho viděl; jak se mi začnou zjevovat strašidla, budu řádit jako divý; mám
za sebou pohnutý život. Ten tvůj doktor sám říkal, že mi jedna sklenka
neuškodí. Za číšku ti dám, Jime, zlaťák.“</p>

<p class="mlptext">Byl stále rozrušenější, trnul jsem kvůli otci, bylo mu ten den
bídně a potřeboval klid; spolehl jsem se na doktorova slova, která mi citoval,
jenom mě mrzelo, že mě podplácí.</p>

<p class="mlptext">„O vaše peníze nestojím,“ řekl jsem, „zaplaťte jen, co jste
dlužen otci. Přinesu vám jednu sklenku, nic víc.“</p>

<p class="mlptext">Přinesl jsem mu ji a on ji dychtivě popadl a převrátil do
sebe.</p>

<p class="mlptext">„Ach,“ řekl, „to je něco, bodejť. Co říkal, kamaráde, doktor,
jak dlouho mám tady v té kajutě ležet?“</p>

<p class="mlptext">„Nejmíň týden,“ řekl jsem.</p>

<p class="mlptext"><span class="calibre16">„Hrome!“ křikl. „Týden! To
by mi ještě doručili černou známku. K sakru</span>, v jednom kuse po mně,
mizerové, slídí; mizerové, svého si nehledí, zato druhému by chtěli brát. Copak
se to na matrózy sluší, no pověz. Já jsem člověk šetrný. Kapitálek jsem
nerozházel ani ho neprohrál. Však já na ně vyzraju. Žádný strach. Zarejduju,
kamaráde, jinam a oni zas ostrouhají kolečka.“</p>

<p class="mlptext">Při těch slovech se těžce na posteli pozvedl, pevně mi sevřel
rameno, div jsem nezavřískl, a bezvládně spustil nohy dolů. Jeho rázná slova se
smutně odrážela od slabého hlasu, jakým je pronášel. Dosedl na pelest a odmlčel
se.</p>

<p class="mlptext">„Ten doktor mi dodal,“ zašeptal. „Hučí mi v uších. Ulož mě zas.“</p>

<p class="mlptext">Než jsem mu stačil pomoci, zvrátil se na postel a chvíli mlčky
ležel jako dřív.</p>

<p class="mlptext">„Jime,“ ozval se posléze, „viděl jsi dnes toho matróza?“</p>

<p class="mlptext">„Černého psa?“ zeptal jsem se.</p>

<p class="mlptext">„Ano, Černého psa,“ řekl. „Zlý sice je, ale horší jsou ti, co
ho pouštějí čmuchat. Jestli se odtud nějak nedostanu a černou známku mi sem doručí,
pamatuj si, oni pasou po mém lodním kufru; sedni hned na koně – to snad umíš,
ne? Sedni tedy na koně a zajeď – spánembohem třeba k tomu nenapravitelnému
moulovi doktorovi, ať zbubnuje kdekoho – policii a podobně – a tady na palubě
Admirála Benbowa je všecky zatkne – do jednoho, celé Flintovo pozůstalé
mužstvo. Býval jsem, ano, býval Flintovým kormidelníkem a já jediný vím, kde to
je. V Savanně mi dal mapku, byl v posledním tažení zrovna jako já teď. Ale
slovem o tom, Jime, necekni, leda až mi doručí černou známku nebo až uvidíš
Černého psa nebo jednonohého matróza – toho zvlášť.“</p>

<p class="mlptext">„Ale co je to, pane kapitáne, ta černá známka?“ zeptal jsem
se.</p>

<p class="mlptext">„Je to, kamaráde, obsílka. Povím ti, až mi ji doručí. Dávej,
Jime, bedlivý pozor, a já se s tebou, namouduši, spravedlivě rozdělím.“</p>

<p class="mlptext">Chvilku ještě blábolil, hlas mu slábl. Podal jsem mu lék,
vypil ho jako děcko, ještě utrousil: „Žádný matróz se nepotřebuje víc kurýrovat
než já, nakonec upadl do hlubokého, mrákotného spánku a já jsem od něho odešel.
Co jsem měl – být to jindy – udělat, to nevím. Snad jsem to měl všechno povědět
doktorovi, jenže jsem zmíral strachy, že se to přiznání kapitánovi třeba
rozleží v hlavě a ještě mě odpraví. Navečer chudák otec náhle zemřel a všechno
ostatní šlo stranou. Přirozený zármutek, návštěvy sousedů, chystání pohřbu,
celý hostinský provoz mi zabraly tolik času, že jsem na kapitána nemyslil ani
se ho nebál.</p>

<p class="mlptext">Hned ráno přišel dolů a jako jindy si poručil jídlo, pojedl
málo, zato rumu přebral, s mručením a frkáním si totiž chodil sám do výčepu a nikdo
si netroufal bránit mu. Večer před pohřbem byl notně opilý; pohoršovalo nás, že
svou hnusnou námořní píseň prozpěvuje v domě smutku. Ale při vší zesláblosti
nám naháněl smrtelnou hrůzu, doktor se totiž vydal za nějakým nemocným na míle
daleko a od otcovy smrti se u nás neukázal. Řekl jsem, že byl kapitán zesláblý;
napohled skutečně spíš slábl než okříval. Nahoru dolů se plahočil po schodech,
stále se coural v hostinské místnosti do výčepu, vystrkoval nos ze dveří a větřil
moře, při chůzi se opíral o zeď a těžce a prudce supěl, jako by stál na vysoké
hoře. Na mě vůbec nemluvil, snad nadobro zapomněl, s čím se mi svěřil; zato byl
prchlivější než dřív a při vší zesláblosti neurvalejší. Znepokojovalo nás, jak
v opilosti vytahuje šavli z pochvy a pokládá ji před sebe na stůl. Lidí si
skoro nevšímal, pohroužen do sebe pořád blábolil. Jednou spustil – a nemálo
jsme nad tím užasli – jinou notu, nějakou vesnickou milostnou píseň, pochytil
ji asi v mládí, než se vydal na moře.</p>

<p class="mlptext">Tak to šlo napořád, den po pohřbu, někdy ve tři hodiny – bylo lezavé,
mlhavé, mrazivé odpoledne – jsem chvíli stál u dveří a smutně myslil na otce, a
tu jsem uviděl, jak se k nám někdo šourá po silnici. Zřejmě slepec, ťukal holí,
na nose a na očích měl velký zelený štítek, hrbil se stářím nebo únavou, na
sobě měl plandavý námořní plášť, celý zvetšelý<a href="../Text/ostrov_pokladu_047.html#_ftn4" title="" class="pcalibre pcalibre1" id="_ftnref4"><span class="msofootnotereference"><span class="calibre13"><span class="msofootnotereference"><span class="calibre14">[4]</span></span></span></span></a>, vypadal v něm jako
učiněný mrzák. Jakživ jsem neviděl takovou příšeru. Kousek od hostince zůstal
stát a vysokým hlasem zahuhňal do prázdného prostoru: Jestlipak nějaký vlídný
přítel poví chudáku slepci, který při slavné obraně své anglické vlasti – Bože,
chraň krále Jiřího! – přišel o vzácný zrak, kde a v kterých končinách se vynachází?“</p>

<p class="mlptext">„Milý člověče, jste u Admirála Benbowa v zátoce Černého kopce,“
řekl jsem.</p>

<p class="mlptext">„Slyším něčí hlas –“ ozval se, „mladý hlas. Podejte mi prosím
ruku, vlídný mladý příteli, a zaveďte mě dovnitř.“</p>

<p class="mlptext">Napřáhl jsem k němu ruku, a ten strašlivý, úlisný, bezoký
chlap ji rázem pevně sevřel. Tak jsem se lekl, že jsem vší silou zkoušel
couvnout. Jediným trhnutím paže si mě však slepec přitáhl k sobě.</p>

<p class="mlptext">„Zaveď mě, chlapče, ke kapitánovi.“</p>

<p class="mlptext">„Pane,“ řekl jsem, „to si namouduši netroufám.“</p>

<p class="mlptext">„Oho,“ ušklíbl se, „tak je to. Rovnou mě k němu zaveď, nebo ti
zlámu ruku.“</p>

<p class="mlptext">Při těch slovech mi ji zkroutil, až jsem zavřískl.</p>

<p class="mlptext">„Pane,“ řekl jsem, „to já jen kvůli vám. Kapitán už není, jak
býval. Sedí a před sebou má vytasenou šavli. Jeden pán –“</p>

<p class="mlptext">„Jen pojď, hni sebou,“ skočil mi do řeči slepec; měl nad
pomyšlení surový, chladný, ohyzdný hlas, takový jsem jakživ neslyšel. Postrašen
tím hlasem víc než bolestí, poslušně jsem zamířil ke dveřím hostinské
místnosti, kde seděl v rumovém podroušení churavý starý bukanýr. Slepec mě
nepouštěl, svíral mě železnou pěstí a celou vahou se o mě opíral, taktak že
jsem to vydržel. „Zaveď mě rovnou k němu, a až mě uvidí, křikni: ‚Máte tady, Bille,
nějakého známého.‘ Jestli to neřekneš ty, řeknu to já.“ A štípl mě, div jsem neomdlel.
Slepý žebrák mi naháněl takovou hrůzu, že jsem se kapitána přestal bát; otevřel
jsem dveře do jizby a třaslavým hlasem křikl, co mi poručil.</p>

<p class="mlptext">Chudák kapitán zdvihl oči, rum z něho vyprchal, rázem
vystřízlivěl. Zíral spíš v smrtelné muce než ve strachu. Pohnul se, že vstane,
ale neměl k tomu dost síly.</p>

<p class="mlptext">„Zůstaň, Bille, sedět,“ řekl žebrák. „Nevidím sice, ale slyším
každé hnutí. Povinnost je povinnost. Napřáhni pravou ruku. Chlapče, uchop jeho
pravou ruku v zápěstí a přitáhni ji k mé pravici.“</p>

<p class="mlptext">Oba jsme bedlivě uposlechli; viděl jsem ho, jak z dlaně, v které
držel hůl, něco šoupl do dlaně kapitánovi, a ten to rázem sevřel.</p>

<p class="mlptext">„Hotovo,“ řekl slepec; po těch slovech mě najednou pustil a jistě
a křepce (bylo to až k nevíře) vyběhl z jizby na silnici; stál jsem bez hnutí a
poslouchal, jak v dálce stále slaběji ťuká holí.</p>

<p class="mlptext">Kapitán a já jsme se vzpamatovali až za dlouhou chvíli; pustil
jsem se jeho zápěstí, které jsem dosud držel, a on si v tom okamžiku přitáhl
ruku k očím a bystře koukl do dlaně.</p>

<p class="mlptext">„O desáté!“ křikl. „Zbývá šest hodin. Ještě na ně vyzrajeme,“
a skokem byl na nohou.</p>

<p class="mlptext">Přitom zavrávoral, sáhl si na hrdlo, chvíli se kymácel a potom
zachroptěl a střemhlav padl na zem.</p>

<p class="mlptext">Běžel jsem k němu a přitom volal na matku. Ale marně jsem pospíchal.
Kapitán podlehl prudkému záchvatu mrtvice. Je to divné, rád jsem ho neměl,
třebaže jsem ho v poslední době litoval, ale jakmile jsem uviděl, že je mrtev,
usedavě jsem se rozplakal. Zažil jsem už druhé úmrtí, a dosud jsem se nezotavil
ze zármutku nad prvním.</p>

</div>
</body>
</html>