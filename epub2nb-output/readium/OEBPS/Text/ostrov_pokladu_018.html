<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection7">
<h2 class="mlpuroven2kapitola">KAPITOLA
X<br class="calibre10"/>
Plavba</h2>

<p class="mlptextbez1radku">Celou noc bylo na lodi rušno, jak jsme poklízeli, kam
co patří, a zemanovi přátelé, Blandly a jiní, se houfem sjížděli na loďkách
popřát mu příjemnou cestu a šťastný návrat. Tolik práce jsem u Admirála Benbowa
neměl ani jeden večer; když pak před svítáním dělmistr zapískal a mužstvo
nastoupilo k vratidlu, byl jsem k smrti utrmácený. Ale při vší utrmácenosti se
mi z paluby nechtělo; všechno mi bylo nové a poutavé – úsečné povely, ostrý
hvizd píšťaly, mužstvo spěchající za blikání lodních luceren do práce.</p>

<p class="mlptext">„Spusť nějakou, Rožni,“ ozval se někdo.</p>

<p class="mlptext">„Třeba tu starodávnou,“ ozval se druhý.</p>

<p class="mlptext">„Dobrá, kamarádi,“ řekl Dlouhý John; stál tam s berlou pod
paží. A vzápětí se rozlehl nápěv s povědomými slovy:</p>

<p class="mlpversei">Patnáct nás pilo rum ze všech sil –</p>

<p class="mlptext">A<span class="mlpznakkurziva11b"> </span>celé mužstvo do toho
vpadlo sborem:</p>

<p class="mlpversei">Johoho, na truhle nebožtíka!</p>

<p class="mlptext">Při třetím „johoho“ se vší silou opřeli do rukojetí vratidla.</p>

<p class="mlptext">V tom vzrušujícím okamžiku jsem v duchu zalétl k Admirálu Benbowovi,
zazdálo se mi, že v tom sboru skřehotá kapitán. A už se octla kotva nahoře, už
visela celá zmáčená na přídi, už se napjaly plachty a z obou stran před námi
uplývala pevnina i rejda, a než jsem si hodinku zdříml, <span class="mlpznakkurziva11b">Hispaniola</span> vyplula k Ostrovu pokladů.</p>

<p class="mlptext">Nehodlám líčit plavbu do všech podrobností. Celkem se
vydařila. Loď byla dobrá, mužstvo spolehlivé a kapitán rozuměl své věci. Než
jsme se však dostali k Ostrovu pokladů, událo se leccos, o čem je třeba
promluvit.</p>

<p class="mlptext">Předně s panem Arrowem to bylo horší, než tušil kapitán. Na
jeho rozkazy mužstvo nic nedalo a dělalo si, co chtělo. Ale co bylo nejhorší:
sotva jsme byli pár dní na moři, stával na můstku, oči zamlžené, v obličeji
zarudlý, šlapal si na jazyk a ještě jinak prozrazoval opilost. Párkrát byl za
trest z paluby vykázán. Někdy upadl a potloukl se, někdy celý den proležel ve
svém kumbálku vedle nadpalubí kajuty, potom zas byl pár dní skoro střízlivý a jakžtakž
svou práci zastal.</p>

<p class="mlptext">Kam chodí pít, na to jsme nepřišli. To zůstalo lodním
tajemstvím. Ať jsme ho sebevíc hlídali, tajemství jsme nerozluštili; když jsme
na něho uhodili, v opilosti se nám jen vysmál a v střízlivosti se dušoval, že
pije jenom vodu.</p>

<p class="mlptext">Jako důstojník nebyl k ničemu, jenom kazil mužstvo, a co víc,
sám se vrhal do zkázy; nikdo se tedy nedivil ani netruchlil, když jednou – byla
tmavá noc a vlny se valily přímo proti lodi – beze stopy zmizel.</p>

<p class="mlptext">„Spadl přes palubu,“ řekl kapitán. „Ušetřil nám, pánové,
práci, nemusíme ho aspoň dávat do želez.“</p>

<p class="mlptext">Byli jsme bez kormidelníka; nezbylo nám než jmenovat kormidelníkem
někoho z mužstva. Z celé lodi se na to nejlépe hodil dělmistr Job Anderson;
svou hodnost si ponechal, ale přitom dělal kormidelníka. Na zámořských cestách
se pan Trelawney lecčemu přiučil, to nám teď přišlo vhod, a za klidného počasí
konal sám hlídku. Šalupář<a href="../Text/ostrov_pokladu_047.html#_ftn11" title="" class="pcalibre pcalibre1" id="_ftnref11"><span class="msofootnotereference"><span class="calibre13"><span class="msofootnotereference"><span class="calibre14">[11]</span></span></span></span></a>
Israel Hands byl opatrný, chytrý, zkušený matróz, na kterého bylo ve všem spolehnutí.</p>

<p class="mlptext">S Dlouhým Johnem Silverem byl jedna ruka, a když už je o něm
řeč, promluvím o našem kuchaři Rožni, to byla jeho přezdívka mezi námořníky.</p>

<p class="mlptext">Na palubě si berlu přivazoval lanem kolem krku, aby měl obě
ruce volné. Bylo zajímavé pozorovat ho, jak má špičku berly zaklesnutou do
přepážky a opřený o ni se pohybuje v rytmu lodi a klidně si vaří jako někde na
souši. Ještě podivnější bylo, jak za bouře chodil. Přes nejširší místo si
usnadňoval přechod smyčkami – říkalo se jim opěrné kolíky Dlouhého Johna – hbitě
jak obyčejný chodec ručkoval z místa na místo tak, že se chvílemi o berlu
opíral, chvílemi ji na laně táhl za sebou. Ti, co se s ním plavili dřív, ho
však litovali, jaký je z něho chudák.</p>

<p class="mlptext">„Rožeň, to není jen tak někdo,“ vykládal mi šalupář. „Zamlada
vychodil školy, a když ho to chytne, mluví jak kniha! A ta neohroženost! – tou
se ani lev Dlouhému Johnovi nevyrovná; viděl jsem ho, jak, sám bezbranný,
spořádal čtyři a hlavy jim otloukl o sebe.“</p>

<p class="mlptext">Celé mužstvo ho ctilo, ba i poslouchalo. S každým to uměl, kdekomu
prokazoval úsluhy. Na mě byl vždycky stejně vlídný, rád mě vídal ve své vzorně
poklizené kuchyňce; na zdi tam měl viset vydrhnuté pekáče a v koutě v kleci papouška.</p>

<p class="mlptext">„Jen si pojď, Hawkinsi, s Johnem popovídat. Moc rád tě tu,
chlapče, vidím. Posaď se a poslechni, co je nového. Tady kapitán Flint – říkám
mu tak po slavném bukanýru Flintovi – prorokuje naší plavbě úspěch. Viď,
kapitáne.“</p>

<p class="mlptext">A papoušek drmolil v jednom kuse: „Dukáty, dukáty, dukáty!“
Žasl jsem nad tím, že se nezajíkne; nakonec přehodil John přes klec šátek.</p>

<p class="mlptext">„Tomu papouškovi je, Hawkinsi, nějakých dvě stě let,“ tvrdil, „papoušci
se dožívají dlouhatánského věku; snad jenom ďábel byl svědkem větších špatností
než on. Plavil se s pirátem Englandem, s proslulým kapitánem Englandem. Byl na
Madagaskaru a na Malabaru, v Surinamu, Providenci a Portobellu. Byl přitom,
jak v ústí Platy tahali z moře ztroskotané koráby. Tam se naučil ty své ‚dukáty‘;
však jich, Hawkinsi, bylo tři sta padesát tisíc! Byl při tom, jak piráti u Goye
ukořistili <span class="mlpznakkurziva11b">Indického místokrále;</span> napohled
vypadá jako neviňátko. A zatím ses, kapitáne, něco načichal prachu – viď!“</p>

<p class="mlptext">„Pozor, otočit loď,“ zavřeštěl papoušek.</p>

<p class="mlptext">„Pašák,“ pochválil ho kuchař, sáhl do kapsy a podal mu cukr;
papoušek kloval do příček a tak bohapustě klnul, že by tomu nikdo nevěřil. „Inu,
chlapče, okolo močidla chodě nádchy neujdeš<a href="../Text/ostrov_pokladu_047.html#_ftn12" title="" class="pcalibre pcalibre1" id="_ftnref12"><span class="msofootnotereference"><span class="calibre13"><span class="msofootnotereference"><span class="calibre14">[12]</span></span></span></span></a>. Chudák nevinný papoušek
sakruje, až se hory zelenají, a neví, co říká. I před kaplanem by sakroval.“ A John
zasalutoval s takovou vážností, že v tu chvíli vypadal jako nejlepší člověk na
světě.</p>

<p class="mlptext">Mezi zemanem a kapitánem Smollettem bylo stále napětí. Zeman
kapitánem opovrhoval a nijak se tím netajil. Kapitán, ten se zase ostře a stručně
a suše ozval, jen když ho někdo oslovil, jinak slovo nepromluvil. Když jsme na
něho uhodili, beze všeho přiznal, že se v námořnících mýlil, někteří jsou
čiperní jedna radost a všichni si vedou celkem slušně. Do lodi se přímo
zamiloval. „Ani vlastní žena nemůže být prosím poddajnější.“ A pak dodal: „Ale
řeknu vám, doma ještě nejsme a ta plavba se mi nelíbí.“</p>

<p class="mlptext">Zeman se po jeho slovech otočil a s bradou vystrčenou dopředu
rázně chodil po palubě.</p>

<p class="mlptext">„Jestli ten chlap ještě cekne,“ řekl, „tak se neudržím.“</p>

<p class="mlptext"><span class="calibre16">Užili jsme dost bouří a <span class="mlpznakkurziva11b">Hispaniola</span> v nich dobře obstála. Kdekdo si na
palubě liboval, bodejť ne, co Noe vyjel na moře, tak zhýčkané mužstvo snad na
žádné lodi nebylo. Našla se záminka, a hned se naléval dvojitý grog; každou
chvíli se pekl švestkový koláč, stačilo, aby se zeman dověděl, že někdo slaví
narozeniny. Na předpalubí stála pořád bečka s jablky a každý si z ní mohl po
chuti nabrat.</span></p>

<p class="mlptext">„To není k ničemu,“ řekl kapitán doktoru Liveseymu. „Zpovykaní
matrózi mívají samé roupy. To já znám.“</p>

<p class="mlptext">Ale jak se ještě dovíte, k něčemu ta bečka s jablky přece
byla; nebýt jí, nic jsme se nedověděli a zahynuli zradou.</p>

<p class="mlptext">Bylo to takhle.</p>

<p class="mlptext">Projeli jsme napříč pasáty, až jsme zachytili vítr vanoucí k našemu
ostrovu – zřetelněji to říci nemohu – a ve dne v noci jsme k němu pluli, plní
radostných nadějí. Podle výpočtů to měl být zhruba poslední den naší zámořské
plavby, v noci, nejpozději druhý den dopoledne jsme měli Ostrov pokladů
zahlédnout. Mířili jsme k jihojihozápadu, z boku vála ostrá bríza, moře bylo
klidné. <span class="mlpznakkurziva11b">Hispaniola</span> se stejnoměrně
kymácela, čelní stěžeň se občas ponořil, až vyšplíchla pěna. V podpalubí i v lanoví
šlo všechno hladce, vládla povznesená nálada, protože se blížil konec první
části našeho dobrodružství.</p>

<p class="mlptext">Slunce zapadalo, měl jsem po práci, už jsem se ubíral na kutě,
a tu jsem dostal chuť na jablko. Vyběhl jsem na palubu. Hlídky usilovně
vyhlížely ostrov. Muž u kormidla pozoroval návětrnou plachtu a tiše si hvízdal;
jinak se ozývalo jen šplíchání moře na přídi a na bocích.</p>

<p class="mlptext">Vlezl jsem do bečky a zjistil, že je jablek poskrovnu; v šeru
jsem tam usedl, od šplouchání a kolébání jsem zdříml nebo snad teprve usínal, a
tu sebou někdo řachl vedle bečky. Opřel se o ni zády, až se zatřásla; už jsem
chtěl vyskočit, a vtom ten člověk promluvil. Podle hlasu to byl Silver. Jen
jsem zaslechl pár slov, přešla mě chuť ukázat se mu, z bázně i zvědavosti jsem
zůstal ležet a všecek rozechvěn napínal uši; z těch pár slov jsem totiž
vyrozuměl, že za život všech poctivých lidí na lodi odpovídám já sám.</p>

</div>
</body>
</html>