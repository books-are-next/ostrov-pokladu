<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven2kapitola">KAPITOLA
XVII<br class="calibre10"/>
Dále vypravuje doktor:<br class="calibre10"/>
Jola na poslední cestě</h2>

<p class="mlptextbez1radku"><span class="calibre16">Tato pátá výprava
byla jinačí než předcházející. Předně jsme lodičku notně přetížili. Pět
dospělých mužů, z nichž tři – Trelawney, Redruth a kapitán – měřili přes šest
stop, na takovou váhu nebyla stavěna. K tomu připočtěme prach, vepřové a pytle
sucharů. Brlení</span><a href="../Text/ostrov_pokladu_047.html#_ftn15" title="" class="pcalibre pcalibre1" id="_ftnref15"><span class="msofootnotereference"><span class="calibre20"><span class="msofootnotereference"><span class="calibre21">[15]</span></span></span></span></a><span class="calibre16"> bylo až u hladiny. Několikrát jsme nabrali, a než
jsme ujeli sto yardů, měl jsem promáčené kalhoty i šosy.</span></p>

<p class="mlptext">Na kapitánův pokyn jsme náklad přeložili a tím jsme jolu
trochu vyrovnali. Ale i tak jsme se báli dýchat. Zátokou se hnal prudký zčeřený
proud k západu a průlivem, kterým jsme tam ráno vepluli, potom k jihu a dál na
moře. I to čeření naší přetíženou loďku ohrožovalo; ale co horšího, strhávalo
nás to od správného směru a od našeho přístaviště za výběžkem. Když poplujeme
po proudu, přistaneme vedle obou člunů a piráti tam budou co nevidět.</p>

<p class="mlptext">„Ne a ne udržet loďku ve směru palisády, pane kapitáne,“ řekl
jsem. Byl jsem u kormidla, on a Redruth, oba odpočatí, veslovali. „Odliv ji
strhuje. Nemohli byste zabírat silněji?“</p>

<p class="mlptext">„To bychom nabrali pořádně vody,“ řekl kapitán. „Vydržte to,
prosím, pane doktore – vydržte to, ono se to poddá.“</p>

<p class="mlptext">Zkusil jsem to a zjistil jsem, že nás odliv požene stále na
západ, když příď nestočím na východ, to znamená kolmo na směr, kterým máme
plout. „Takhle se na břeh vůbec nedostaneme,“ řekl jsem.</p>

<p class="mlptext">„Když to nejde plout jiným směrem, musíme, pane doktore, ten
směr dodržet,“ odsekl kapitán. „Musíme čelit proudu,“ dodal, „jakmile se
octneme v závětří od přístaviště, pak přistaneme bůhvíkde a třeba se na nás oba
čluny oboří; ostatně když poplujeme stále tímto směrem, proud zeslábne a nějak
tam po břehu dolavírujeme.“</p>

<p class="mlptext">„Proud už prosím slábne,“ ozval se matróz Gray, seděl vpředu, „povolte
trochu kormidlo.“</p>

<p class="mlptext">„Děkuji, kamaráde,“ řekl jsem, jako by se nic nestalo; mlčky
jsme se dohodli, že s ním budeme jednat jako s našincem.</p>

<p class="mlptext">A tu se zas ozval kapitán, tentokrát, jak se mi zdálo, trochu změněným
hlasem.</p>

<p class="mlptext">„Dělo!“ řekl.</p>

<p class="mlptext">„Taky jsem na ně myslel,“ řekl jsem; domníval jsem se totiž,
že myslí na bombardování srubu. „Na břeh dělo nedopraví, a i kdyby, tak je nedotáhnou
přes les.“</p>

<p class="mlptext">„Tak se, pane doktore, ohlédněte,“ usadil mě kapitán.</p>

<p class="mlptext">Devítiliberní dělo jsme nadobro pustili z hlavy; a najednou,
ta hrůza, z něho těch pět darebáků pilně stahovalo kabát, jak se říkalo
tlustému voskovanému povlaku, kterým bylo po cestě přikryto. Ale nejen to,
zároveň mi blesklo hlavou, že jsme na palubě zapomněli kule a prach a jediným
máchnutím sekery že se jich ti zloduchové zmocní.</p>

<p class="mlptext">„Israel býval Flintovým dělostřelcem,“ zasípal Gray.</p>

<p class="mlptext">Všemu navzdory jsme namířili přídí k přístavišti. Z proudu
jsme se už vymanili a i při tom chtěj nechtěj pomalém veslování jsme kormidlovali
rovnou k cíli. Horší bylo, že místo zádí jsme se přitom obraceli k <span class="mlpznakkurziva11b">Hispaniole </span>bokem, takže se do nás mohli
strefovat jako do stodoly.</p>

<p class="mlptext">Slyšel jsem a viděl, jak ten zchlastaný ničema, Israel Hands,
žuchá plnou koulí na palubu.</p>

<p class="mlptext">„Kdo je tu nejlepší střelec?“ zeptal se kapitán.</p>

<p class="mlptext">„Rozhodně pan Trelawney,“ řekl jsem.</p>

<p class="mlptext">„Pane Trelawney, vzal byste si, prosím, jednoho z nich na
mušku? Pokud možno Handse,“ řekl kapitán.</p>

<p class="mlptext">Trelawney zůstal chladný jako ocel. Prohlédl si prach na
pánvičce.</p>

<p class="mlptext">„Opatrně, prosím, s tou flintou,“ varoval kapitán, „nebo
nabereme do joly vodu. Až namíří, hleďte ji všichni vyrovnat.“</p>

<p class="mlptext">Zeman zalícil, veslování přestalo, a všichni jsme se nahnuli
na jednu stranu, abychom loďku vyvážili. Dopadlo to dobře, nenabrali jsme ani
kapku.</p>

<p class="mlptext">Dělo už zatím otočili na obrtlíku, u hlavně stál s nabijákem
Hands, a tak byl nejvíc na ráně. Ale měli jsme smůlu; jak Trelawney vypálil,
Hands se shýbl, kulka mu hvízdla nad hlavou a padl jeden ze čtyř ostatních.</p>

<p class="mlptext">Výkřik po něm opakovali nejen jeho druhové na lodi, ale také
mnozí jiní z břehu; zabloudil jsem tam pohledem a uviděl ostatní piráty, jak se
vynořují z lesa a o překot se hrnou do člunů.</p>

<p class="mlptext">„Jedou sem čluny, pane kapitáne,“ řekl jsem.</p>

<p class="mlptext">„Tak kupředu,“ křikl kapitán. „Ať třeba naberem do joly vodu,
to je jedno. Jestli se nedostanem na břeh, je po nás veta.“</p>

<p class="mlptext">„Obsazují, pane kapitáne, jenom jeden člun,“ dodal jsem, „matrózi
z druhého člunu jdou zřejmě po břehu, chtějí nás zaskočit.“</p>

<p class="mlptext">„Ti se proběhnou, pane doktore,“ řekl kapitán. „To víte,
námořník na suchu! Těch se nebojím, bojím se dělové koule. Hotové cvrnkání do
důlku! Každá rána se do nás trefí. Až uvidíte, pane zemane, doutnák, tak nám
povězte, a zaveslujem zpátky.“</p>

<p class="mlptext">Na to, jak byla jola přetížena, jsme urazili notný kus cesty,
ani jsme přitom moc nenabrali. Užuž jsme dojížděli, stačí třicetkrát až čtyřicetkrát
zabrat a dostaneme se ke břehu; za odlivu se pod hustými stromy objevil úzký
písečný pruh. Člun nás už neohrožoval, zakryl nám ho výběžek. Odliv, který nás
předtím nelítostně zdržel, nám to teď vynahrazoval a zdržoval naše
pronásledovatele. Jediným nebezpečím bylo pro nás dělo.</p>

<p class="mlptext">„Když dovolíte, zůstal bych stát a vzal si na mušku ještě
jednoho,“ řekl kapitán.</p>

<p class="mlptext">Jenže oni se zřejmě ničím nedali od výstřelu odradit. Po
padlém kamarádovi se ani neohlédli, nebyl ostatně mrtev, viděl jsem ho, jak se
těžce plazí pryč.</p>

<p class="mlptext">„Pozor!“ křikl zeman.</p>

<p class="mlptext">„Zpátky!“ jakoby ozvěnou křikl kapitán. Spolu s Redruthem
prudce zarazil vesla, až se jola zádí ponořila. V téže chvíli bouchl výstřel z děla.
Byl to ten první, který Jim zaslechl, zemanův výstřel k němu nedolehl. Kudy
koule letěla, nikdo z nás přesně nevěděl, nejspíš nám přeletěla nad hlavou a ten
poryv vzduchu přispěl k naší pohromě.</p>

<p class="mlptext">Jisté je, že člun zlehka klesl zádí tři stopy pod vodu.
Kapitán a já jsme zůstali stát přímo proti sobě. Ostatní tři se vymáchali,
vylezli z vody celí zmáčení.</p>

<p class="mlptext">Celkem se nám nic nestalo, nikdo nepřišel o život a šťastně
jsme se dobrodili na břeh. Ale celý náklad klesl na dno, a nejhorší bylo, že z pěti
pušek se daly použít jen dvě. Já jsem měl pušku ležet na kolenou, maně jsem ji
popadl a zdvihl nad hlavu. Kapitán ji měl zavěšenou na bandalíru přes rameno a z
opatrnosti kohoutkem nahoru. Ostatní tři se s jolou potopily ke dnu.</p>

<p class="mlptext">Ke všemu ještě bylo z pobřežního lesa slyšet, jak se k nám
blíží hlasy. Hrozilo nebezpečí, že nás téměř bezbranné odříznou od palisády, a také
jsme trnuli, jestli se Hunter a Joyce duchapřítomně a ukázněně postaví na odpor
půltuctu útočníků. O Hunterovi jsme věděli, že je neohrožený; Joycem jsme si
nebyli jisti – lokaj je to příjemný a úslužný, šaty kartáčovat umí, ale na boj
si moc nepotrpí.</p>

<p class="mlptext">To všechno nám táhlo hlavou, jak jsme se spěšně brodili na
břeh; nešťastnou jolu a větší část prachu i zásob jsme ponechali jejich osudu.</p>

</div>
</body>
</html>