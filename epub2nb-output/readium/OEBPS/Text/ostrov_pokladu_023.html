<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection9">
<h2 class="mlpuroven2kapitola">KAPITOLA
XIV<br class="calibre10"/>
První rána</h2>

<p class="mlptextbez1radku">Plesal jsem radostí nad tím, jak jsem Dlouhému
Johnovi upláchl, a se zájmem jsem si prohlížel tu podivnou zemi, v níž jsem se
octl.</p>

<p class="mlptext">Prošel jsem slatinu, porostlou vrbami, sítinami a nezvyklými
cizokrajnými bahenními stromy, a stanul na kraji širé zvlněné písčiny, táhnoucí
se asi na míli daleko. Místy tam rostly borovice a spousta pokroucených stromů,
vzrůstem podobných dubům, jenže listí měly bledé jako vrby. Na konci písčiny
čněl do výše pitvorně rozsochatý kopec a nápadně se leskl na slunci.</p>

<p class="mlptext">Poprvé jsem zakusil badatelskou radost. Ostrov je neobydlený,
své společníky z lodi jsem opustil a před sebou mám jen zvěř a ptactvo. Bloumal
jsem pod stromy. Místy kvetly neznámé květiny; místy jsem zahlédl hady, jeden
zdvihl ze skalního výstupku hlavu a sykl po mně, znělo to jako roztočená káča.
Netušil jsem, jak je ten had zhoubný a že vydává pověstný chřestot.</p>

<p class="mlptext">Došel jsem k táhlému mlází dubových stromů – jak jsem se
později dověděl, správně se jmenují svídy neboli cesmíny – vyrážely z písku
jako ostružiní, větve měly divně pokroucené a lupení husté jako došky. <span class="calibre16">Od vršku písečného chlumku se mlází svažovalo
dolů, rozrůstalo se a bujelo až na pokraj široké rákosiny, kterou ty říčky
prosakovaly ke kotvišti. Bažina se na prudkém slunci pařila a skrze opar se
mihotal obrys Dalekohledu.</span></p>

<p class="mlptext">Najednou to v rákosí zapraskalo, s kvákáním vylétla jedna
divoká kachna, za ní druhá a brzo se vřískavě a vířivě vznášel nad bažinatou prostorou
oblak ptáků. Usoudil jsem, že to asi jdou za mnou po okraji slatiny nějací moji
známí z lodi. A skutečně: brzo bylo zřetelně slyšet tlumený lidský hlas;
zbystřil jsem sluch, a hlas se ozýval stále zřetelněji a z větší blízkosti.</p>

<p class="mlptext">Ze strachu jsem zalezl pod nejbližší cesmínu a tam jsem
přikrčený poslouchal a ani nemukal.</p>

<p class="mlptext">Druhý hlas odpovídal; znovu se ozval první, poznal jsem, že je
to hlas Silverův, a dlouho nepřetržitě povídal, jen občas mu do toho vpadl
druhý. Podle tónu to byl vážný, chvílemi zlostný rozhovor, ale nezachytil jsem
z něho jediné zřetelné slovo.</p>

<p class="mlptext">Oba hovořící pak umlkli, vypadalo to, že usedli; už se ke mně
neblížili, i ptáci zmlkali a slétali zpátky do bažiny.</p>

<p class="mlptext">Uvědomil jsem si, že si zbytečně hovím; když už jsem s těmito
hrdlořezy z čirého nerozumu vystoupil na břeh, sluší se, abych vyslechl, o čem
se radí; pod ochranou nizounkých stromů se musím bezpodmínečně dostat co
nejblíž k nim.</p>

<p class="mlptext">Kde oba hovořící jsou, dalo se dost přesně poznat, jednak
podle hlasu, jednak podle toho, že se těm vetřelcům dosud vznášelo nad hlavou
pár poplašených ptáků.</p>

<p class="mlptext"><span class="calibre16">Po čtyřech jsem se k nim
vytrvale a zvolna plazil, nakonec jsem zvedl</span> hlavu a škvírou v listí
jsem uviděl zelený dolík vedle močálu, ze všech stran obklopený stromy; stáli
tam proti sobě a hovořili Dlouhý John Silver a někdo z našeho mužstva.</p>

<p class="mlptext">Pražilo na ně slunce. Silver odhodil klobouk na zem a obrácen
k němu širokým, světlým hladkým obličejem, lesklým od potu, mu důtklivě
domlouval.</p>

<p class="mlptext">„Kamaráde,“ říkal, „já jen proto, že jsi mi dražší nad zlato –
nad zlato, to mi věř! Kdybych tak na tebe nedržel, myslíš, že bych tě varoval?
Je to hotová věc – nic proti tomu nesvedeš, jen proto s tebou mluvím, abych ti
zachránil kejhák; jestli se to někdo z těch vzteklíků dozví, co myslíš, Tome,
že se mi stane – no pověz, co se mi stane?“</p>

<p class="mlptext">„Silvere,“ ozval se druhý – jak jsem si všiml, byl celý
brunátný, sípal jako vrána, hlas se mu tetelil jako napjaté lanoví; „Silvere,“
řekl, „jsi starý a poctivý chlap, aspoň se to o tobě říká; námořníci bývají
chudí, ty máš peněz jako máku; a jestli se neklamu, statečnost ti nechybí.
Přece mi nenamluvíš, že se dáš strhnout od takové sebranky, ty, zrovna ty! Jako
je Pánbůh nade mnou, spíš bych ruku ztratil. Jestli se zpronevěřím svým
povinnostem –“</p>

<p class="mlptext"><span class="calibre16">Řeč mu přetrhl náhlý řev.
Jednoho poctivce jsem zrovna našel – a hle</span>, zároveň se hlásil druhý.
Najednou se opodál z bažiny rozlehl hněvivý výkřik, pak další a po něm vzápětí
strašlivé zachroptění, jež se stonásobnou ozvěnou odrazilo od skal Dalekohledu;
znovu se s hojným třepotáním křídel vzneslo z bažiny hejno ptáků, až zastřelo
oblohu. Znovu zavládlo ticho, jenom šum snášejícího se ptactva a ropot
vzdáleného příboje rušily malátný odpolední klid, ale ten smrtelný jek mi ještě
dlouho zněl v uších.</p>

<p class="mlptext">Tom sebou škubl jako bodnutý ostruhou, Silver však nehnul
brvou. Zlehka podepřen o berlu nehýbal se z místa a jako had, když se chystá
vymrštit, číhal na svého druha.</p>

<p class="mlptext">„Johne!“ řekl matróz a napřáhl k němu ruku.</p>

<p class="mlptext"><span class="calibre16">„Ruce pryč!“ křikl Silver a
s akrobatickou mrštností i přesností o yard uskočil.</span></p>

<p class="mlptext">„Tak tedy ruce pryč, Johne Silvere, jak je libo,“ řekl druhý. „To
máš tak špatné svědomí, že se mě bojíš? Ale proboha mi pověz, co to bylo?“</p>

<p class="mlptext">„To?“ pousmál se lišácky Silver; oči v širokém obličeji se mu
zúžily v štěrbiny, ale přitom se třpytily jako sklíčka: „To? Nejspíš Alan.“</p>

<p class="mlptext">Chudák Tom vzplanul jako pravý hrdina.</p>

<p class="mlptext">„Alan!“ vykřikl. „Bůh buď jeho matrózské duši milostiv! Ty,
Johne Silvere, jsi mi byl dlouho kamarádem, ale teď už mým kamarádem nejsi. Ať
třeba bídně zhynu při konání povinností. Zabil jsi Alana, viď! Jestli můžeš,
zabij mě taky. Jenže já se ti nedám.“</p>

<p class="mlptext">Po těch slovech se neohroženě otočil ke kuchaři zády a vykročil
k pobřeží. Ale daleko nedošel. John křikl, chytil se za haluz, vyškubl z podpaždí
berlu a jako nějakým hrubým oštěpem se jí rozmáchl. Berla zasáhla chudáka Toma
úžasně prudce a hrotem mu vjela doprostřed zad mezi lopatky. Rozhodil rukama,
vyjekl a padl k zemi.</p>

<p class="mlptext">Snad utrpěl těžké, snad lehké zranění, těžko říci. Podle
zapraskání soudě měl zlomený vaz. Stejně neměl čas vzpamatovat se. Ač o jedné
noze a bez berly, Silver k němu vzápětí s opičí mrštností doskákal a dvakrát do
něho, bezvládného, vrazil nůž až po střenku. Až do mé skrýše bylo slyšet, jak
při těch ranách funí.</p>

<p class="mlptext">Co to je omdlít, vlastně nevím, jen tolik vím, že chvíli se
všechno přede mnou rozplývalo ve vířivém oparu; před očima se mi dokola točili
a převraceli Silver a ptáci a vrchol Dalekohledu, do uší mi vyzváněly všelijaké
zvony a zdálky do toho hulákaly hlasy</p>

<p class="mlptext">Když jsem přišel k sobě, netvor už zase stál, berlu pod paží a
klobouk na hlavě. Tom ležel nehybně před ním na trávníku; vrah si ho vůbec
nevšímal, zkrvavený nůž si otíral o trs trávy. Jinak bylo všechno při starém,
slunce dál necitelně svítilo na parnatou slatinu a vysoké horské štíty, ani se
mi věřit nechtělo, že je to chvíle, co byla přímo přede mnou spáchána vražda a surově
utracen lidský život.</p>

<p class="mlptext"><span class="calibre15">John sáhl do kapsy, vytáhl
píšťalku a v různých tónech na ni zahvízdal, až se to v tom parnu neslo do
dálky. Co je to za signál, to jsem ovšem nevěděl, ale nahnal mi strach. Přijdou
další námořníci. Třeba mě vypátrají. Dva poctivce už skolili; co když po Tomovi
a Alanovi přijdu na řadu já?</span></p>

<p class="mlptext"><span class="calibre15">Hleděl jsem odtamtud zmizet
a co nejrychleji a nejtišeji jsem se plazil k řidšímu lesu. Zaslechl jsem, jak
na sebe starý bukanýr a jeho druhové halekají, a ten hrozivý pokřik mi
propůjčil křídla. Vylezl jsem z houští a rozběhl se ze všech sil, bylo mi
jedno, kam běžím, jen když uniknu vrahům; běžel jsem a strach na mě stále víc
doléhal, až jsem z toho třeštil.</span></p>

<p class="mlptext">Jsem nadobro ztracený. Copak si po výstřelu z děla troufnu
slézt k člunům mezi ty zloduchy, dosud čpějící zločinem! Jak mě některý z nich
uvidí, zakroutí mi krk jako sluce. Už to, že jsem se od nich vzdálil, jim bude
důkazem, že z nich mám strach a že naneštěstí o všem vím. Je po všem. Sbohem, <span class="mlpznakkurziva11b">Hispaniolo,</span> sbohem, zemane, doktore i kapitáne!
Buď zahynu hlady, nebo zahynu rukou vzbouřenců.</p>

<p class="mlptext">Jak už jsem řekl, stále jsem běžel, až jsem maně doběhl k úpatí
chlumku se dvěma vršky a octl se v končinách, kde rostly cesmíny dál od sebe a uspořádáním
i vzhledem připomínaly spíš pěstěný les. Mezi nimi rostlo pár borovic, některé
měřily padesát, některé skoro sedmdesát stop. Také vzduch tam byl svěžejší než
dole u slatiny.</p>

<p class="mlptext">Náhlým leknutím jsem se zarazil, až se mi rozbušilo srdce.</p>

</div>
</body>
</html>