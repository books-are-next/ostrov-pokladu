<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">

<h2 class="mlpuroven2kapitola">KAPITOLA
I<br class="calibre10"/>
Starý mořský vlk – U Admirála Benbowa</h2>

<p class="mlptextbez1radku">Na žádost zemana Trelawneyho, doktora Liveseyho a ostatního
panstva, abych podrobně vypsal, jak to bylo s Ostrovem pokladů, a zatajil jen
jeho polohu, protože je tam nevyzvednutý poklad, chápu se nyní, léta Páně 17..,
pera a vzpomínám, jak se u nás – otec byl hostinským U Admirála Benbowa –
ubytoval osmahlý starý námořník, který měl na tváři šrám od šavle.</p>

<p class="mlptext">Jako by to bylo včera, vidím ho, jak se k nám plahočí ke
vchodu a za ním mu na trakaři vezou lodní kufr. Vysoký, statný snědý hromotluk,
na ušpiněnou modrou kazajku mu vzadu splývá smolně černý copánek, tlapy drsné a
odřené, nehty polámané, přes jednu líci se mu táhne špinavě sinalý šrám od
šavle. Vidím ho, jak se rozhlíží po zátoce, hvízdá a vysokým, vetchým,
třaslavým hlasem, od rytmického notování u vratidla nadobro vyšeptalým,
prozpěvuje:</p>

<p class="mlpversei">Patnáct nás pilo rum ze všech sil,<br class="calibre10"/>
johoho, na truhle nebožtíka.</p>

<p class="mlptext">Vratidlovým klackem, který držel v ruce, nám zabouchal na
dveře, a jen se otec objevil, hned si hrubě poručil rum. Otec mu ho přinesl a on
ho pomalu a labužnicky upíjel a vychutnával; přitom se stále rozhlížel po
zátoce a pokukoval po našem vývěsním štítu.</p>

<p class="mlptext">„Zátoka, jak má být,“ ozval se posléze, „a kořalna na pravém
místě. – Chodí sem, kamaráde, hodně lidí?“</p>

<p class="mlptext">Otec, že ne, bohužel, moc málo.</p>

<p class="mlptext">„Tak tady zakotvím,“ řekl. „Hej, kamaráde,“ křikl na posluhu
tlačícího trakař, „přiraz ke břehu a pomoz mi s kufrem. Chvilku tady pobudu,“
dodal. „Moc toho nežádám; stačí mi rum, vejce na slanině a tamhleta výspa,
odkud se dají pozorovat lodě. Jak mi máte říkat? Říkejte mi kapitán. Aha, už
vím, co myslíte – tumáte!“ a hodil na práh pár zlaťáků. „Až bude dělat útrata
víc, tak mi řekněte,“ prohlásil s pánovitou řízností.</p>

<p class="mlptext">Při tom, jak byl chatrně oblečen a jak hrubě se vyjadřoval, na
obyčejného matróza<a href="../Text/ostrov_pokladu_047.html#_ftn1" title="" class="pcalibre pcalibre1" id="_ftnref1"><span class="msofootnotereference"><span class="calibre13"><span class="msofootnotereference"><span class="calibre14">[1]</span></span></span></span></a>
přece jen nevypadal, spíš tak na kormidelníka nebo kapitána, nesnášejícího
odmlouvání. Jak jsme se od posluhy, který mu dotlačil trakař, dověděli, den
předtím přijel dostavníkem ke Králi Jiřímu; ptal se na pobřežní hostince, o našem
mu asi řekli, že je dobrý a stojí o samotě, rozhodl se tedy, že se v něm
ubytuje. Víc jsme se o svém návštěvníkovi nedověděli.</p>

<p class="mlptext">Moc řečí nenadělal. Mosazný dalekohled v ruce, brousil přes
den po zátoce nebo nahoře ve skalách, navečer pak sedal u krbu v koutě hostinské
jizby. Tomu, kdo na něho promluvil, většinou neodpověděl, jenom si ho vztekle
změřil a zafrkal jako lodní siréna; spolu s návštěvníky jsme si brzo zvykli
nechávat ho na pokoji. Po návratu z procházky se každý den ptal, jestli nešli okolo
po silnici nějací námořníci. Mysleli jsme si zprvu, že se ptá proto, že po nich
touží, ale potom jsme usoudili, že se jim chce vyhnout. Když už se U Admirála
Benbowa nějaký námořník objevil (zastavovali se tam cestou po bristolské
pobřežní silnici), nejprve nakoukl přes záclonku na zasklených dveřích a potom
teprve vkročil dovnitř. Dokud tam námořník byl, ani nedutal. Nic divného jsem v
tom neviděl, sám se mi totiž se svými obavami svěřil. Jednoho dne mě vzal
stranou a slíbil mi vždycky k prvnímu stříbrný čtyrák, když budu bedlivě pást
po jednonohém námořníkovi, a jak ho zahlédnu, hned mu o tom řeknu. Kolikrát
jsem pak na prvního vymáhal plat a on jenom zafrkal, až jsem zahanbeně sklopil
oči; ale za týden si to vždycky rozmyslel, čtyrák přinesl a znovu mi poručil,
abych číhal na jednonohého námořníka.</p>

<p class="mlptext">Co se mě ten člověk nastrašil ve snu, darmo mluvit. Za
bouřlivých nocí, jak vichr lomcoval domem a po celé zátoce příboj burácel o útesy,
vídal jsem ho v tisíci podobách a s tisíci ďábelskými úšklebky. Jednou měl nohu
useknutou u kolena, podruhé až u kyčle, jindy zas to byl netvor s jedinou nohou
uprostřed trupu. Cestou necestou mě ten strašlivý přízrak honil, skákal za mnou
a běhal. Za čtyrák měsíčně mě ty děsivé přeludy přišly dost draho.</p>

<p class="mlptext">Představa jednonohého námořníka mě děsila, ale na rozdíl od
těch, kdo ho znali, jsem z kapitána strach neměl. Někdy navečer pil tak dlouho
grog, až přebral, a pak vysedával, prozpěvoval hříšné neurvalé námořní písně a na
nikoho se neohlížel, jindy zas naléval všem dokola, a jak tam zaleknutí seděli,
nezbývalo jim než poslouchat jeho historky nebo mu do zpěvu vpadat s refrénem.
Kolikrát jsem ho slyšel zpívat „johoho, na truhle nebožtíka“, až se celý dům
třásl; a jeho k smrti ustrašení spolustolovníci o překot spouštěli refrén,
jeden ryčněji než druhý, aby se na ně neobořil. Když ho to chytlo, býval z něho
společník náramně pánovitý; třískáním na stůl si vymohl ticho; hned zas zlostně
vybuchl nad tím, že se někdo na něco ptá a jeho historku zřejmě neposlouchá.
Ven z hostince nikoho nepouštěl, dokud na něho z pití nepřišly dřímoty a on
odvrávoral na lůžko.</p>

<p class="mlptext">Zejména jeho historky naháněly lidem strach. Byly strašidelné,
o věšení, utápění, mořských bouřích, o Želvích ostrovech, o bohapustých
kouscích i končinách v severní části Jižní Ameriky. Podle toho, co vyprávěl,
celý život prožil mezi lotry, že se z dopuštění božího na moři horší nenajdou.
Svým podáním děsil naše prosté venkovany zrovna tak jako těmi zločiny. S takovou,
říkával otec, přijde hostinec na buben, než by se dali okřikovat a tupit a s hrůzou
chodili spát, to k nám lidé raděj přestanou chodit; ale já si myslím, že jsme
se z něho měli dobře. Zprvu lidé trnuli strachem, ale ve vzpomínce si to
libovali – v jejich poklidném venkovském životě to byl příjemný vzruch; vyskytlo
se dokonce pár mladíků, kteří se mu hlasitě obdivovali, říkali mu „každým
coulem námořník“, „matróz, jak má být“ a podobně a tvrdili, že jen zásluhou takových
chlapů jako on vzbuzuje Anglie na moři respekt.</p>

<p class="mlptext">A přece jen nás málem přivedl na buben; týdny, ba měsíce u nás
bydlel, útratu dávno překročil a otec si pořád netroufal vymoci na něm další
zálohu. Při pouhé zmínce kapitán hřmotně zafrkal a zpražil ho takovým pohledem,
že se chudák otec raději odklidil z jizby. Po každém takovém odbytí lomil
rukama, žil v samých mrzutostech a starostech a ty ho, o tom jsem přesvědčen,
předčasně sklály do hrobu.</p>

<p class="mlptext">Co u nás kapitán bydlel, chodil stále stejně oblečen, jenom
punčochy si občas koupil od překupníka. Střecha klobouku se mu na jednom místě
ohnula, klidně ji nechal viset schlíplou, třebaže mu při větru vadila. Na jeho
kabát se dodnes pamatuji, sám si ho nahoře v pokojíku pošíval, až byl nakonec
samá záplata. Psaní nikomu neposílal, a jemu taky nikdo nepsal, do řeči se
dával jen se spolustolovníky, a to ponejvíce v rumovém podroušení. Velký lodní
kufr před nikým z nás neotevřel.</p>

<p class="mlptext">Jen jednou nepochodil, to bylo ke konci, to už měl otec na kahánku.
Kvečeru přišel za nemocným doktor Livesey, pojedl skrovnou večeři, kterou mu
matka zchystala, a potom v hostinské jizbě pokuřoval, než mu přivedou z vesničky
koně, my jsme totiž u milého Benbowa žádnou stáj neměli. Šel jsem do jizby za
ním, a jak si vzpomínám, pozoroval jsem, jak nápadně se svou sněhobílou
parukou, bystrýma černýma očima a vybraným chováním čistě a vkusně ustrojený
doktor odráží od venkovských neotesanců, zvláště pak od našeho špinavého,
protivného, krhavého piráta. Seděl tam ten strašák podroušený rumem a lokty se
opíral o stůl. Najednou zaskřehotal – totiž kapitán – tu svou pořád stejnou píseň:</p>

<p class="mlpversei">Patnáct nás pilo rum ze všech sil,<br class="calibre10"/>
johoho, na truhle nebožtíka.<br class="calibre10"/>
Čert a chlast ostatní dorazil,<br class="calibre10"/>
johoho, na truhle nebožtíka.</p>

<p class="mlptext">Dlouho jsem si myslel, že nebožtíkova truhla je ten velký
dřevěný kufr v horním předním pokoji, v tíživých snech mi její představa splývala
s představou jednonohého námořníka. My jsme písničku už skoro nevnímali; poprvé
ji ten večer slyšel jen doktor Livesey, a jak jsem si všiml, moc se mu
nezamlouvala, zlostně zdvihl hlavu a potom se dál bavil se zahradníkem Taylorem
o novém léčení revmatu. Kapitán se při zpěvu dostal do ráže, nakonec bouchl
dlaní do stolu, což znamenalo – to jsme věděli všichni –, že si zjednává ticho.
Rázem všichni zmlkli, kromě doktora Liveseyho; jasným, vlídným hlasem hovořil
jako dřív a po každém druhém třetím slově zabafal. Kapitán si ho změřil, bouchl
do stolu, ještě ostřeji si ho změřil a nakonec si hulvátsky ulevil sprostým
zaklnutím<a href="../Text/ostrov_pokladu_047.html#_ftn2" title="" class="pcalibre pcalibre1" id="_ftnref2"><span class="msofootnotereference"><span class="calibre13"><span class="msofootnotereference"><span class="calibre14">[2]</span></span></span></span></a>:
„Ticho tam na palubě.“</p>

<p class="mlptext">„S kým to, pane, mluvíte?“ ozval se doktor. Halama znovu
zaklnul a řekl, že s ním. Doktor mu odsekl: „Jenom tohle vám, pane, řeknu;
jestli budete pít pořád rum, brzo se svět zbaví ničemného lotra!“</p>

<p class="mlptext"><span class="calibre15">Staroch se strašně
rozlítil. Skokem byl na nohou, z kapsy vytáhl a otevřel námořnický zavírák,
zakomíhal jím v ruce a pohrozil doktorovi, že ho připíchne na zeď.</span></p>

<p class="mlptext">Doktor se ani nehnul. Promluvil na něho přes rameno hlasem
sice trochu zvýšeným, aby ho všichni v jizbě slyšeli, ale jinak naprosto klidným
a pevným.</p>

<p class="mlptext">„Jestli ten zavírák okamžitě nestrčíte do kapsy, dávám vám
čestné slovo, že jen co se sejde porota, budete viset.“</p>

<p class="mlptext">Oba se měřili očima, kapitán však brzy couvl, složil zbraň,
vrátil se na své místo a vrčel jako zpráskaný pes.</p>

<p class="mlptext">„Když teď, pane, vím,“ dodal doktor, „že mám v obvodu takového
ptáčka, buďte bez starosti, ve dne v noci vás nespustím z očí. Nejsem jenom
doktor, jsem taky notář; a jestli zaslechnu sebemenší stížnost na nějaké vaše
nezdvořáctví, jakého jste se dopustil dnes večer, postarám se, aby vás odtud
poslali postrkem. Ať vám to nemusím říkat podruhé!“</p>

<p class="mlptext"><span class="calibre15">Za chvíli přivedli doktoru
Liveseymu koně a on odjel; ten večer a ještě mnoho dalších večerů potom byl
kapitán zticha.</span></p>

</div>
</body>
</html>