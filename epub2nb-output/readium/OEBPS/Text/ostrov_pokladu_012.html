<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven2kapitola">KAPITOLA
V<br class="calibre10"/>
Slepcův konec</h2>

<p class="mlptextbez1radku">Zvědavost u mě zvítězila nad bázní; nevydržel jsem
tam a znovu se odplížil na břeh, že budu přes hustý janovec vyhlížet na silnici
k našim dveřím. <span class="calibre16">Jen jsem se tam usadil,
objevili se nepřátelé; bylo jich sedm nebo osm, úprkem běželi po silnici každý
jiným krokem, ten chlap se svítilnou pár kroků před námi. Tři běželi spolu a drželi
se za ruce; i v mlze jsem rozeznal, že prostřední z té trojice je slepý žebrák.
Poznal jsem ho po hlase.</span></p>

<p class="mlptext">„Vypačte dveře!“</p>

<p class="mlptext">Několik se jich ozvalo: „Ano, prosím!“ Vyřítili se proti
Admirálu Benbowovi, poslední byl ten chlap se svítilnou; zaváhali a tlumeně se
domlouvali, zřejmě překvapeni, že je otevřeno. Dlouho však neváhali, znovu jim
slepec zavelel, tentokrát rázně a hlučně, jako by planul nedočkavostí a vztekem.</p>

<p class="mlptext">„Jen dál, jen dál, jen dál!“ zahulákal a vyplísnil je, že
otálejí.</p>

<p class="mlptext">Nějakých pět jich hned uposlechlo, dva zůstali stát s příšerným
žebrákem na silnici. Ticho, pak výkřik úžasu a z domu někdo houkl:</p>

<p class="mlptext">„Bill je nebožtík!“</p>

<p class="mlptext">Ale slepec je znovu vyplísnil, že otálejí.</p>

<p class="mlptext">„Někdo z vás, vy bando ničemná, ho prohledejte, a druzí běžte
nahoru pro kufr,“ obořil se na ně.</p>

<p class="mlptext">Slyšel jsem, jak dupou po starých schodech, až se celý dům
třese. Vzápětí vykřikli, celí užaslí: v kapitánově komůrce se s řinkotem rozlétlo
okno, někdo se hlavou i rameny vyklonil do měsíčné noci a hlásil slepému
žebrákovi, stojícímu na silnici:</p>

<p class="mlptext">„Pewe,“ křikl, „předběhli nás. Někdo kufr vybrakoval.“</p>

<p class="mlptext">„A je to tam?“ zařval Pew.</p>

<p class="mlptext">„Peníze tady jsou.“</p>

<p class="mlptext">Slepec na to, s penězi ať jdou k čertu.</p>

<p class="mlptext">„Ptám se na Flintovu mapu,“ křikl.</p>

<p class="mlptext">„Tu není vidět.“</p>

<p class="mlptext">„Vy dole, nemá ji Bill u sebe?“ houkl slepec.</p>

<p class="mlptext">Ve dveřích hostince se objevil nějaký chlap, asi ten, co
zůstal dole a prohledával kapitánovu mrtvolu. „Billa jsme prošacovali,“ řekl, „kde
nic tu nic.“</p>

<p class="mlptext">„To ti z hostince – to ten kluk. Oči jsem mu měl vyškrábat!“
křikl slepec Pew. „Ještě před chvílí tady byli – mačkal jsem kliku a měli zamčeno.
Rozběhněte se, hoši, za nimi!“</p>

<p class="mlptext">„Bodejť, zapomněli tady svíčku,“ ozval se chlap z okna.</p>

<p class="mlptext">„Rozběhněte se za nimi! Obraťte dům naruby!“ Rámusili po celém
našem milém hostinci, s dupotem lítali sem tam, převraceli nábytek, páčili
dveře, až se to ve skalách rozléhalo, jeden po druhém se trousili na silnici,
že nic nenašli. Stejné hvízdnutí, jaké předtím matku a mne zaplašilo od
kapitánových peněz, se jasně rozlehlo nocí, jenže dvakrát po sobě. To asi dává
slepec mužstvu jako polnicí povel k útoku, řekl jsem si tehdy; ale teď jsem
zjistil, že to někdo hvízdá na bukanýry z úbočí za vesnicí a varuje je před
blízkým nebezpečím.</p>

<p class="mlptext">„Dirk už hvízdá,“ ozval se jeden. „A dvakrát po sobě!
Kamarádi, musíme pryč.“</p>

<p class="mlptext">„Cože, pryč? Ty strašpytle!“ křikl Pew. „Dirk je odjakživa
hlupák a zbabělec – nechte ho být. Jsou tady poblíž, daleko nebudou, mapu máte
skoro v hrsti. Rozběhněte se za nimi, vy psi. Čert aby do toho, kdybych tak měl
oči!“</p>

<p class="mlptext">Trochu to na ně zapůsobilo, dva prohledávali roští, ale jak se
mi zdálo, moc tomu nedali, pořád mysleli na hrozící nebezpečí, ostatní stáli
nerozhodně na silnici.</p>

<p class="mlptext">„Tisíce máte, vy hlupáci, na dosah, a berete do zaječích!
Stačí to najít, a budete se topit v bohatství, víte, že to tady někde je, a stojíte
jak zařezaní. Nikdo si za Billem netroufal, troufl jsem si já – slepec! Kvůli
vám mám o všechno přijít. To se mám nuzačit a hrbit jako žebrák a kňourat o rum,
když se můžu vozit v kočáře! Mít aspoň tolik kuráže jako pilous v sucharu,
dohoníte je jako nic!“</p>

<p class="mlptext">„Dej pokoj, Pewe, máme dublony!“ zareptal jeden.</p>

<p class="mlptext">„Třeba ten sakramentský krám schovali,“ ozval se druhý. „Vezmi
si, Pewe, dukáty a přestaň s tím vřískáním,“ ozval se druhý.</p>

<p class="mlptext">To vřískání Pewovi dodalo, všecek se rozlítil; popadl ho
vztek, ve své slepotě se rozháněl nalevo napravo a nejednoho z nich praštil holí.</p>

<p class="mlptext">Oni mu zas spílali slepých trhanů, častovali ho strašnými
pohrůžkami, marně zkoušeli drapnout hůl a vyrvat mu ji z ruky.</p>

<p class="mlptext">Ta rvačka nás zachránila; byla v plném proudu, a tu se z návrší
u vesnice znovu něco ozvalo – tentokrát to byl dusot koní. A zároveň třeskl a šlehl
od živého plotu výstřel z pistole. Zřejmě to byla poslední výstraha; bukanýři
se dali na útěk všemi směry, jeden běžel zátokou k moři, druhý šikmo přes
kopec, a tak dále; než bys řekl švec, zůstal tam jen Pew. Jestli ho opustili z hrůzy
nebo snad z pomsty za jeho nadávky a rány, to nevím. Jako pominutý běhal po
silnici, ťukal holí, tápal kolem sebe a volal kamarády. Spletl si cestu,
pouhých pár kroků ode mě se rozběhl k vesnici a křičel:</p>

<p class="mlptext">„Johnny, Černý pse, Dirku,“ tak a ještě jinak volal, „přece
starého Pewa neopustíte, kamarádi – přece starého Pewa neopustíte!“</p>

<p class="mlptext">Vtom se z vršku rozlehl dusot, pár jezdců se vynořilo v měsíčním
světle a tryskem se hnali po svahu.</p>

<p class="mlptext">Pew zjistil, že si spletl cestu, zavřískal, udělal čelem vzad
a rovnou se skutálel do příkopu. Rázem byl zas na nohou a nadobro popleten se
rozběhl přímo pod prvního koně.</p>

<p class="mlptext">Jezdec mu marně zkoušel uhnout. Pew vykřikl, až se to do noci
rozlehlo, a padl na zem; kůň ho všemi čtyřmi pošlapal a pokopal a hnal se dál.
Pew padl na bok, zvolna se zhroutil na obličej a zůstal bez hnutí ležet.</p>

<p class="mlptext">Skokem jsem byl na nohou a křikl na jezdce. Zděšeni tou
nehodou, sami už přitahovali uzdu; hned jsem je poznal. Za nimi se drncal výrostek,
který se předtím z vesnice vypravil za doktorem Liveseym; ostatní byli celníci,
potkal je cestou a hned se s nimi moudře vrátil. Inspektor Dance se totiž
doslechl o té plachetnici v Kryštofově skrýši, a ještě tu noc se k nám
vypravil; to zachránilo život matce i mně.</p>

<p class="mlptext">Pew byl mrtev, nadobro mrtev. Matku jsme odnesli do vesnice,
po studené vodě a čpavku přišla k sobě, strach ji přešel, jenom nad nedoplatkem
bědovala. Inspektor uháněl dál do Kryštofovy skrýše; celníci slezli z koní a pěšky
slézali do rokle, koně vedli za uzdu, chvílemi je dokonce přidržovali, měli
strach, aby nepadli do léčky. Není divu, že když se konečně dostali ke Skrýši,
plachetnice už kousek odplula. Inspektor na ni křikl. Někdo mu odpověděl, ať
raděj uhne ze světla, nebo něco slízne, a v tu chvíli mu vedle paže hvízdla
kulka. Za chvíli se plachetnice rozjela dvojnásobnou rychlostí a zmizela. Pan
Dance tam podle vlastních slov stál „jako ryba na suchu“, poslal jen do B –
upozornění celnímu kutru, na víc se nezmohl. „Stejně to není k ničemu,“ řekl. „Upláchli
a konec. Ale že jsem vzácnému panu Pewovi šlápl na paty, to jsem rád.“ Všechno
jsem mu totiž vypověděl.</p>

<p class="mlptext">Vrátil jsem se s ním k Admirálu Benbowovi. Tak zpustošený dům
si neumíte představit; i pendlovky<a href="../Text/ostrov_pokladu_047.html#_ftn8" title="" class="pcalibre pcalibre1" id="_ftnref8"><span class="msofootnotereference"><span class="calibre13"><span class="msofootnotereference"><span class="calibre14">[8]</span></span></span></span></a>
shodili při tom zuřivém slídění po matce a po mně. Pobrali sice jenom kapitánův
pytlík s penězi a drobné ze zásuvky; ale že jsme na mizině, bylo mi jasné. Pan
Dance byl nad tou spouští celý pryč.</p>

<p class="mlptext">„Peníze že sebrali? Co tady, Hawkinsi, vlastně sháněli? Další
peníze?“</p>

<p class="mlptext">„Ne, pane inspektore, asi ne,“ odpověděl jsem. „Mám to, pane inspektore,
jak se domnívám, v náprsní kapse; upřímně řečeno, rád bych to někam uložil.“</p>

<p class="mlptext">„Samozřejmě, chlapče, to máš pravdu,“ řekl. „Jestli chceš,
vezmu si to k sobě.“</p>

<p class="mlptext">„Myslel jsem si, že by snad pan Livesey –“ spustil jsem.</p>

<p class="mlptext"><span class="calibre17">„Máš pravdu,“ přerušil mě
bodře, „máš pravdu – je to lepší člověk a notář. Tak mě napadá, taky si tam
zajedu a ohlásím to jemu nebo zemanovi. Vzácný pan Pew je totiž nebožtík; líto
mi toho není, ale je nebožtík a někteří lidé by toho proti královskému
celníkovi využili, kdyby se jim to hodilo. Něco ti, Hawkinsi, povím: jestli
chceš, tak tě svezu.“</span></p>

<p class="mlptext">Srdečně jsem mu za jeho ochotu poděkoval a pěšky jsme se
vydali do vesnice za koňmi. Než jsem o svém záměru pověděl matce, všichni už
byli v sedle.</p>

<p class="mlptext">„Doggere,“ řekl pan Dance, „vy máte dobrého koně; vysaďte si
dozadu toho mladíka.“</p>

<p class="mlptext">Vylezl jsem na koně a chytil se Doggera v pase, inspektor pak
zavelel a řízným poklusem jsme vyrazili k doktoru Liveseymu.</p>

</div>
</body>
</html>