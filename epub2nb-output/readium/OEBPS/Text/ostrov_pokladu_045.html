<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection15">
<h2 class="mlpuroven2kapitola">KAPITOLA
XXXIII<br class="calibre10"/>
Náčelníkův pád</h2>

<p class="mlptextbez1radku">Nastal obrat, že to svět neviděl. Všech šest stálo jako
v omráčení. První se z té rány vzpamatoval Silver. Duší tělem se dosud štval za
penězi jako nějaký závodní kůň; vmžiku se zarazil; než si ostatní své zklamání
vůbec uvědomili, vrátila se mu rozvaha a duchapřítomně se přizpůsobil.</p>

<p class="mlptext">„Tumáš, Jime,“ zašeptal, „připrav se na nejhorší.“</p>

<p class="mlptext">A podal mi dvouhlavňovou pistoli.</p>

<p class="mlptext">Pomalu popošel k severu, až byla jáma mezi námi dvěma a těmi
pěti. Koukl na mně a kývl hlavou, jako by říkal: „Jsme na tom bledě“; taky jsem
si to myslel. Zas se na mě díval vlídně, pohoršen jeho vrtkavostí jsem bezděky
sykl: „Už zas jste přeběhl.“</p>

<p class="mlptext">Na odpověď neměl kdy. S křikem a spíláním naskákali bukanýři
do jámy a hned ji prsty rozhrabovali a odhazovali prkýnka. Morgan našel zlaťák.
Zdvihl ho a nadávkami se div nezalkl. Byl to dvoutolar, nějakých patnáct vteřin
šel z ruky do ruky.</p>

<p class="mlptext">„Dvoutolar!“ zařval Merry a zahrozil jím Silverovi. „To má být
těch tvých sedm set tisíc! Vyjednávat umíš, jen co je pravda. Abys ty něco
nezpatlal, ty dřevěná kotrbo!“</p>

<p class="mlptext">„Jen kopejte, hoši, dál,“ pobídl je chladnokrevně a zpupně
Silver, „nic bych se nedivil, kdybyste našli pár buráků.“</p>

<p class="mlptext">„Buráků!“ zaječel Merry. „Slyšíte, kamarádi? Ten chlap to
jářku dávno věděl. Má to napsáno v obličeji.“</p>

<p class="mlptext">„Ale Merry,“ utrousil Silver, „už zase kandiduješ na kapitána?
Ty jsi mi nějaký snaživec.“</p>

<p class="mlptext">Tentokrát se za Merryho postavili všichni. Drápali se z jámy a
vztekle se přitom ohlíželi. Neušla mi jedna příznivá okolnost: všichni vylezli
na straně proti Silverovi.</p>

<p class="mlptext">Stáli jsme tedy na jedné straně dva, na druhé pět, uprostřed
jáma, a nikdo si netroufal začít rvačku. Silver se nehýbal; chladnokrevně je
pozoroval, opřen zpříma o berlu.</p>

<p class="mlptext">Merry uznal za vhodné promluvit jim do duše; řekl:</p>

<p class="mlptext">„Kamarádi, jsou sami dva; ten starý mrzák, který nás sem
vylákal a nechal v bryndě; a pak ten klouček, tomu vyrvu srdce. Kamarádi –“</p>

<p class="mlptext">Zdvihl ruku, zvýšil hlas, zřejmě to měl být povel k útoku. Ale
v tu chvíli – prásk! prásk! prásk! – šlehly z houští tři rány z pušky. Merry se
střemhlav skácel do jámy, námořník s ovázanou hlavou se otočil jako káča a jak
široký tak dlouhý padl vedle něho; než dodělal, ještě jednou sebou škubl;
ostatní tři vzali nohy na ramena.</p>

<p class="mlptext">Dlouhý John mžikem vypálil z obou hlavní do skonávajícího Merryho;
ještě v posledním tažení po něm Merry zakoulel očima a Silver řekl: „Teď jsem
tě, Georgi, vyřídil nadobro.“</p>

<p class="mlptext">V tu chvíli vystoupili z muškátového ořeší doktor, Gray a Ben
Gunn, dosud se jim kouřilo z pušek.</p>

<p class="mlptext">„Kupředu!“ křikl doktor. „Poklusem, hoši. Musíme je odříznout
od člunů.“</p>

<p class="mlptext">Rázovali jsme ostošest, chvílemi po pás v podrostu.</p>

<p class="mlptext">Silver s námi udržoval krok, že by to nikdo nevěřil. Stálo ho
to hodně námahy, poskakoval o berli, hrudní svaly napjaty k prasknutí, jak se
doktor vyjádřil, zdravý by to nevydržel. Když jsme však došli nahoru na
planinu, byl přece jen třicet yardů za námi a lapal po dechu.</p>

<p class="mlptext">„Pane doktore,“ zahalekal, „podívejte! Pospíchat je zbytečné.“</p>

<p class="mlptext">A opravdu to bylo zbytečné. Na širé planině bylo vidět, jak
tři pozůstalí utíkají stále stejným směrem, rovnou ke Křížovému stěžni.</p>

<p class="mlptext"><span class="calibre16">Ke člunům jsme jim
nadběhli; a tam jsme všichni čtyři usedli, abychom vydechli; Dlouhý John nás
zvolna doháněl a utíral si přitom obličej.</span></p>

<p class="mlptext">„Děkuji vám srdečně, pane doktore,“ řekl. „Zachránil jste nás
v poslední chvíli, mě a Hawkinse. Vida, to jsi ty, Bene Gunne. Pašák, na mou
duši.“</p>

<p class="mlptext">„Ano, Ben Gunn, to jsem,“ vysazený námořník se kroutil
rozpačitě jako úhoř. Odmlčel se a pak řekl: „A co vy, pane Silvere, jak vy se
máte? Báječně, viďte?“</p>

<p class="mlptext">„Bene, Bene,“ zabručel Silver, „pěkně jsi na mě vyzrál, jen co
je pravda!“</p>

<p class="mlptext"><span class="calibre16">Doktor poslal Graye zpátky
pro krumpáč, vzbouřenci je tam na útěku nechali všechny ležet; ubírali jsme se
pak pohodlně s kopce dolů a on nám stručně vyprávěl, jak se to sběhlo.</span>
Silver se zájmem poslouchal příběh, jehož hrdinou byl od počátku až do konce
polonepříčetný Ben Gunn, vysazený kdysi na ostrov</p>

<p class="mlptext">Na dlouhých samotářských toulkách po ostrově objevil Ben
kostru – obral ji, nalezl poklad, vykopal ho (ten přeražený topor krumpáče, co
ležel v jámě, byl jeho), na zádech pak poklad pracně odnosil od paty vysoké
borovice do své sluje na rozeklaném kopci v severovýchodním cípu ostrova a dva
měsíce před příjezdem <span class="mlpznakkurziva11b">Hispanioly</span> ho tam šťastně
uložil.</p>

<p class="mlptext">To tajemství z něho doktor vymámil odpoledne po útoku. Druhý
den zjistil, že je kotviště opuštěno, vypravil se tedy za Silverem, odevzdal mu
nepotřebnou mapu – odevzdal mu zásoby (Ben Gunn měl totiž ve sluji hojnost
nasoleného kozlího masa) – odevzdal mu zkrátka kdeco, jen aby se z palisády
šťastně dostali na rozeklaný kopec a tam, chráněni před malárií, hlídali
peníze.</p>

<p class="mlptext">„Co se tebe, Jime, týče,“ řekl, „bylo mi to sice proti mysli,
ale snažil jsem se pomoci těm, kdo splnili svou povinnost; že jsi ty mezi nimi
nebyl, kdopak za to může?“</p>

<p class="mlptext">Ráno pak zjistil, že příšerné zklamání, které vzbouřencům
nastrojil, postihne také mě; hned se rozběhl do sluje, kapitána svěřil zemanovi
a sám s Grayem a s vysazeným námořníkem pospíchal přes ostrov, aby byl zavčasu
u borovice. Brzo si však všiml, že náš hlouček má proti nim náskok; vyslal tedy
napřed křepkého Bena Gunna, ať ukáže, co umí. Benovi napadlo, že využije pověrčivosti
svých bývalých druhů; skvěle se mu to povedlo, a než se hledači k pokladu
dostali, dávno je tam zaskočili Gray s doktorem.</p>

<p class="mlptext">„Ještě štěstí, že jsem měl u sebe Hawkinse,“ prohodil Silver. „Vy
byste, pane doktore, klidně nechal starého Johna rozsekat na kusy, ani byste
brvou nehnul.“</p>

<p class="mlptext">„Ani bych brvou nehnul,“ opáčil bodře doktor Livesey.</p>

<p class="mlptext">Došli jsme k člunům. Jeden z nich doktor rozbil krumpáčem, na
druhý jsme nasedli a po moři namířili do Severní zátoky.</p>

<p class="mlptext">Bylo to osm až devět mil. Silver sice padal únavou, ale
vesloval spolu s ostatními a jako šipka jsme letěli po klidné hladině. Vyjeli
jsme z úžiny a obepluli jihovýchodní cíp ostrova, kolem něhož jsme před čtyřmi
dny vlekli <span class="mlpznakkurziva11b">Hispaniolu.</span></p>

<p class="mlptext">Jak jsme míjeli rozeklaný kopec, zahlédli jsme tmavé ústí
Gunnovy sluje; opřen o pušku tam někdo stál. Byl to zeman; zamávali jsme mu
šátkem a třikrát provolali hurá; Silver nám do toho upřímně vpadl. Tři míle
dále, koho jsme pak hned za ústím Severní zátoky nezastihli jako <span class="mlpznakkurziva11b">Hispaniolu, </span>jak tam klidně křižuje. Poslední
příliv ji nadzdvihl; být tam vítr nebo silný proud jako na jižním kotvišti, už
jsme se s ní neshledali, leda se ztroskotanou na břehu. Kromě potrhané hlavní
plachty jí nic nechybělo. Přichystali jsme novou kotvu a spustili ji do hloubky
půldruhého sáhu. Odveslovali jsme do Rumové zátoky, odkud to bylo nejblíže do
Gunnovy pokladnice; Gray se pak s člunem sám vrátil <span class="mlpznakkurziva11b"><span class="calibre19">na</span> Hispaniolu,</span>
měl ji celou noc hlídat.</p>

<p class="mlptext">Od pobřeží se šlo k ústí sluje po mírném svahu. Zeman nás už
nahoře čekal. Ke mně se choval srdečně a vlídně, o mém darebáctví neřekl slovo,
ať už takové či onaké. Trochu zrudl, když mu Silver uctivě zasalutoval.</p>

<p class="mlptext">„Johne Silvere,“ řekl, „jste náramný lump a šejdíř – hnusný
šejdíř, prosím. Ale mrtví vám, prosím, visí na krku jako žernovy<a href="../Text/ostrov_pokladu_047.html#_ftn21" title="" class="pcalibre pcalibre1" id="_ftnref21"><span class="msofootnotereference"><span class="calibre13"><span class="msofootnotereference"><span class="calibre14">[21]</span></span></span></span></a>.“</p>

<p class="mlptext">„Srdečné díky, pane zemane,“ odpověděl Dlouhý John a znovu mu
poníženě zasalutoval.</p>

<p class="mlptext">„Opovažte se mi děkovat!“ okřikl ho zeman. „Stejně se
zpronevěřuji své povinnosti. Kliďte se!“</p>

<p class="mlptext">Všichni jsme pak vešli do sluje. Byla prostorná a vzdušná, byl
v ní pramének a průzračná tůňka, obrostlá kapradím. Na písečné podlaze před
ohněm ležel kapitán Smollett; v záblescích plamenů se mihotaly v koutě hromady
mincí a kupy zlatých prutů. Byl to Flintův poklad, za kterým jsme z takové
dálky přijeli a který stál životy sedmnácti námořníků <span class="mlpznakkurziva11b">Hispanioly.</span> Kolik jich stál, než se
nashromáždil, kolik krve a žalu, kolik lodí kleslo kvůli němu ke dnu, kolik
statečných mužů skočilo se zavázanýma očima z prkna, kolik výstřelů z děl kvůli
němu padlo, kolik na něm lpělo hanebností, lží a surovostí – to snad nikdo na
světě neví. Tři jsou dosud na ostrově – Silver, starý Morgan a Ben Gunn, každý
se na těch zločinech podílel a marně se těšil na podíl z kořisti.</p>

<p class="mlptext">„Pojď dál, Jime,“ řekl kapitán. „Svým způsobem jsi, Jime,
hodný, ale na moře už spolu asi nepojedem, jsi rozený mazlíček, ty já nemám
rád. To jste vy, Johne Silvere? Kdepak se tu berete?“</p>

<p class="mlptext">„Vracím se, prosím, do služby,“ odvětil Silver.</p>

<p class="mlptext">„Tak!“ řekl kapitán a dost.</p>

<p class="mlptext">Obklopen přáteli jsem pěkně povečeřel a pěkně si pochutnal na
Gunnových nasolených kozách, na zákuscích a láhvi starého vína z <span class="mlpznakkurziva11b">Hispanioly. </span>Tak spokojené a šťastné lidi aby
pohledal. Silver vesele baštil kus od ohně, když však někdo něco potřeboval,
hned pro to ochotně skočil, dokonce se s námi tiše pochechtával – byl z něho
zase ten milý, způsobný, úslužný matróz, jako když jsme vyjížděli na moře.</p>

</div>
</body>
</html>