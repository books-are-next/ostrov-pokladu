<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven2kapitola">KAPITOLA
II<br class="calibre10"/>
Objeví se Černý pes a zas zmizí</h2>

<p class="mlptextbez1radku">Zakrátko se pak přihodilo cosi záhadného; šťastně
jsme se tím zbavili kapitána, ale jak uvidíte, ne jeho záležitostí. Byla
třeskutá zima, mrzlo až praštělo a burácela vichřice; že se otec jara nedočká,
to nám bylo jasné. Chřadl vůčihledně a o hostinec jsme se starali já a matka;
dalo nám to dost práce, takže jsme si nepříjemného hosta moc nevšímali.</p>

<p class="mlptext">Jednou v lednu, bylo ráno – štiplavé, mrazivé ráno, zátoka kalná
jinovatkou, zčeřené vlny šplouchaly na kamení, nizounké slunce se drápalo na
vršky a ozařovalo do dáli moře. Kapitán si přivstal a pod paží s mosazným
dalekohledem, klobouk pošoupnutý do týla, zamířil k pobřeží; pod řasnatými
šosy starého modrého kabátu se mu komíhala šavle. Jako teď ho vidím, kráčel
rázně a jako oblak se za ním táhla pára od úst; než zahnul za skálu, slyšel
jsem ho ještě zlostně zafrkat, jako by mu doktor Livesey pořád nešel z hlavy.</p>

<p class="mlptext">Matka byla nahoře u otce; prostíral jsem kapitánovi k snídani,
až se vrátí, a tu se otevřely dveře do hostinské jizby a dovnitř vkročil nějaký
člověk, kterého jsem nikdy předtím neviděl. Byl to lojově bledý chlap, na levé
ruce mu chyběly dva prsty, byl sice opásán šavlí, ale bojovně moc nevypadal.
Pořád jsem vyhlížel námořníky, ať už dvounohé nebo jednonohé, a jak si
vzpomínám, s tímhle jsem si nevěděl rady. Matróz to nebyl, a přece jen čpěl
mořem.</p>

<p class="mlptext"><span class="calibre16">Zeptal jsem se, čím mu
posloužím, a on, že si dá rum; ale než jsem mu ho stačil přinést, usedl za stůl
a kývl na mě. Zůstal jsem stát s ubrouskem v ruce.</span></p>

<p class="mlptext">„Pojď sem, chlapče,“ řekl. „Pojď blíž.“</p>

<p class="mlptext">Pokročil jsem k němu.</p>

<p class="mlptext">„Tohle je stůl kormidelníka Billa?“ koukl po mně úkosem.</p>

<p class="mlptext">Já, že žádného kormidelníka Billa neznám; prostřeno je pro
jednoho člověka, který u nás bydlí, říkáme mu kapitán.</p>

<p class="mlptext">„On si kormidelník Bill dává říkat kapitán, to se podívejme.
Na jedné líci má kormidelník Bill šrám a chová se náramně příjemně, zvlášť když
má v hlavě. Kapitán má tedy, dejme tomu, na líci šrám – třeba na pravé líci,
dejme tomu. No vida! Vždyť jsem to říkal. A je kormidelník Bill tady?“</p>

<p class="mlptext">Já, že šel na procházku.</p>

<p class="mlptext">„A kam, chlapče? Kterým směrem?“</p>

<p class="mlptext">Ukázal jsem mu na skálu, tamtudy že se bude tehdy a tehdy
kapitán vracet, odpověděl jsem mu ještě na jiné otázky a on na to: „Kormidelník
Bill bude radostí bez sebe.“</p>

<p class="mlptext">Příjemně se při těch slovech netvářil a já jsem si řekl, že
jestli cizinec vůbec mluví vážně, pak je na omylu. Ale co je mi po tom, napadlo
mě; a ostatně těžko bylo něco dělat. Cizinec okouněl u hostinských dveří, jen
občas vykoukl za roh, jako když kočka číhá na myš. Jednou jsem sám vykročil na
silnici, ale hned na mě křikl, ať se vrátím, a protože jsem dost rychle
neposlechl, v lojovém obličeji se všecek zachmuřil, kázal mi, ať jdu dovnitř, a
zaklnul, až mi krev stydla. Jen jsem byl zpátky, choval se jako dřív, trochu si
mě předcházel, trochu dobíral, poklepával mi na rameno, jaký jsem hodný, moc se
mu zamlouvám. „Mám taky chlapce, jako by ti z oka vypadl, nedám na něho
dopustit. Hošíci si musí, chlapče, hledět kázně – kázně. Kdyby ses někdy plavil
s Billem, dvakrát by ti říkat nemusil, to ne. Na to si Bill a ten, kdo se s ním
plavil, nepotrpěl. Bodejť, kormidelník Bill je už tady, dalekohled má pod paží,
Pámbu ho potěš, bodejť. Vrátíme se, chlapče, do jizby, stoupnem si za dveře,
trochu Billa překvapíme. – Pámbu ho potěš, říkám.“</p>

<p class="mlptext">Při těch slovech couvl cizinec se mnou do jizby a mě šoupl za
sebe do kouta, takže nás za otevřenými dveřmi nebylo vidět. Celý jsem se
znepokojil a poplašil, to si můžete myslit, všiml jsem si, že i cizinec má
strach, a bál jsem se tím víc. Vyleštil si jilec šavle a v pochvě povytáhl
čepel: jak jsme tam čekali, těžce polykal, jako by měl, jak se říká, zadrhnuté
hrdlo.</p>

<p class="mlptext">Kapitán rázným krokem vkročil dovnitř, přirazil za sebou
dveře, nepodíval se vpravo ani vlevo a přes jizbu zamířil rovnou ke stolu, kde
měl přichystanou snídani.</p>

<p class="mlptext">„Bille,“ ozval se cizinec hlasem, jak se mi zdálo, schválně
smělým a silným. Kapitán udělal čelem vzad a stanul proti nám; osmahlost mu z obličeje
zmizela, i nos mu zfialověl; hleděl, jako by se mu zjevil duch nebo rohatý nebo
někdo ještě horší, pokud vůbec je; bylo mi ho namouduši líto, jak v tu chvilku
zestárl a zchřadl.</p>

<p class="mlptext">„No tak, Bille, vždyť mě znáš; vždyť znáš, Bille, kamaráda
matróza,“ řekl cizinec.</p>

<p class="mlptext">Kapitán vyjekl.</p>

<p class="mlptext">„Černý pes!“ řekl.</p>

<p class="mlptext">„Kdo jiný?“ odsekl druhý už klidněji. „Černý pes si zašel k Admirálu
Benbowovi za kamarádem matrózem Billym. Ach, Bille, Bille, hodně jsme toho
spolu prožili, co jsem přišel o ty dva drápy,“ a zdvihl zmrzačenou ruku.</p>

<p class="mlptext">„Podívej se,“ řekl kapitán; „vypátral jsi mě; tady jsem; tak
mluv; o co jde?“</p>

<p class="mlptext">„O tebe, Bille,“ opáčil Černý pes, „sám jsi na to, Bille,
kápl. Ten milý chlapeček, co se mi tolik zamlouvá, mi naleje rum; když dovolíš,
klidně se posadíme a po námořnicku si od plic pohovoříme.“</p>

<p class="mlptext">Když jsem se vrátil s rumem, seděli nad kapitánovou snídaní
proti sobě – Černý pes poblíž dveří, pootočený stranou, jedním okem střežil
kapitána, druhým, jak se mi zdálo, ústup.</p>

<p class="mlptext">Kázal mi, ať odejdu a dveře nechám dokořán. „Ať tě, chlapče,
nenapadne poslouchat klíčovou dírkou,“ řekl. Nechal jsem je spolu a uchýlil
jsem se do výčepu.</p>

<p class="mlptext">Napínal jsem samozřejmě uši, ale dlouho bylo slyšet jenom
tlumené švadronění<a href="../Text/ostrov_pokladu_047.html#_ftn3" title="" class="pcalibre pcalibre1" id="_ftnref3"><span class="msofootnotereference"><span class="calibre13"><span class="msofootnotereference"><span class="calibre14">[3]</span></span></span></span></a>;
nakonec zvýšili hlas, takže jsem zaslechl pár kapitánových slov, byly to samé
nadávky.</p>

<p class="mlptext">„Ne, ne, ne, ne a konec!“ rozkřikl se. A znovu pak: „Když
viset, tak ať visí jářku všichni.“</p>

<p class="mlptext">Zčistajasna se strašlivě rozlehly kletby a hřmot – stůl a židle
se skácely, třeskla o sebe ocel, vydral se bolestný výkřik a vzápětí se dal Černý
pes na útěk, kapitán za ním, oba měli vytasené šavle, Černý pes krvácel z levého
ramene. Ještě ve dveřích se kapitán po prchajícím strašně rozmáchl, moc
nechybělo a rozťal ho vedví, jenže při tom rozmáchnutí zachytil o náš vývěsní
štít Admirála Benbowa. Ten vryp je na spodku rámu vidět dodnes.</p>

<p class="mlptext">Byla to v té rvačce poslední rána. Jakmile se Černý pes octl
na silnici, ač raněn, pelášil jak divý a za chvilinku zmizel za vrškem. Kapitán
stál a civěl vyjeveně na vývěsní štít. Několikrát si přetřel oči a nakonec odešel
dovnitř.</p>

<p class="mlptext">„Rum, Jime,“ řekl; zavrávoral a jednou rukou se opřel o zeď.</p>

<p class="mlptext">„Jste raněn?“ křikl jsem.</p>

<p class="mlptext">„Rum,“ opakoval. „Musím odtud. Rum! Rum!“</p>

<p class="mlptext">Běžel jsem pro něj; ale vším tím, co se zběhlo, jsem byl tak
rozčilen, že jsem rozbil sklenici a překroutil pípu, hmoždil jsem se s tím, a tu
jsem z výčepu zaslechl, jak někdo padá, vlítl jsem tam a kapitán ležel na zemi
jak široký tak dlouhý. Po schodech mi v tu chvíli přiběhla na pomoc matka,
poplašená křikem a rvačkou. Společně jsme mu nadzvedli hlavu. Dýchal prudce a přerývaně;
oči však měl zavřeny a obličej mu hrál všemi barvami.</p>

<p class="mlptext">„Ach jé, ach jé,“ zakvílela matka. „Taková ostuda pro naši
hospodu! A chudák táta stůně!“</p>

<p class="mlptext">Neměli jsme nejmenší tušení, jak kapitánovi pomoci, zkrátka
jsme si mysleli, že při potyčce s cizincem utržil smrtelné zranění. Rum jsem
samozřejmě přinesl a snažil jsem se mu ho vpravit do chřtánu; ale on měl zaťaté
zuby a čelisti jak ze železa. Velmi se nám ulevilo, když se otevřely dveře a dovnitř
vkročil doktor Livesey; šel se podívat na otce.</p>

<p class="mlptext">„Ach, pane doktore,“ naříkali jsme, „co máme dělat? Kdepak je
poraněn?“</p>

<p class="mlptext">„Poraněn? Hlouposti!“ řekl doktor. „O nic víc než vy nebo já.
Trefil ho šlak, však jsem ho varoval. Paní Hawkinsová, běžte nahoru za svým
mužem, a pokud to půjde, nic mu o tom neříkejte. Mně nezbývá než se vynasnažit
zachránit tomu chlapovi jeho trojnásob bezcenný život; Jim mi podá umyvadlo.“</p>

<p class="mlptext">Vrátil jsem se s umyvadlem; doktor už zatím rozřízl kapitánovi
rukáv, až mu pod ním bylo vidět mohutnou svalnatou paži. Místy ji měl
tetovanou. Na předloktí měl pěkně a zřetelně napsáno: „Mnoho štěstí“, „Dobrý
vítr“, a „Zdar Billymu Bonesovi“; nahoře u ramene byla kresba šibenice s oběšencem
– jak se mi zdálo, velmi rozverně provedená.</p>

<p class="mlptext">Doktor sáhl na obrázek a řekl: „Prorocký. A teď se vám, vzácný
pane Billy Bonesi, jestli se tak opravdu jmenujete, koukneme na barvu krve. Jime,“
zeptal se, „bojíš se krve?“</p>

<p class="mlptext">„Prosím ne,“ řekl jsem.</p>

<p class="mlptext">„Tak mi podrž umyvadlo,“ řekl, vytáhl lancetu a otevřel mu
žílu.</p>

<p class="mlptext">Hodně krve kapitán pozbyl, než zase otevřel oči a mlhavým pohledem
se rozhlédl. <span class="calibre16">Podle toho, jak se zamračil,
nejprve poznal doktora; potom zavadil pohledem o mě a hned se mu ulevilo. Ale
najednou zrudl</span>, pokusil se vstát a křikl:</p>

<p class="mlptext">„Kde je Černý pes?“</p>

<p class="mlptext">„Žádný Černý pes tu není,“ řekl doktor, „leda ten, ho co máte
na zádech. Popíjel jste rum, a přesně jak jsem vám říkal, trefil vás šlak; zrovna
jsem vás proti své vůli za hlavu vytáhl z hrobu. Tak, pane Bonesi.“</p>

<p class="mlptext">„Tak se nejmenuji,“ skočil mu do řeči.</p>

<p class="mlptext">„To je mi jedno,“ odsekl doktor. „Jmenuje se tak jeden můj
známý bukanýr; říkám vám tak kvůli stručnosti. A něco vám povím: jedna sklenka
rumu vás nezabije, ale když vypijete jednu, vypijete druhou a další, a jestli s
tím nepřestanete, vlásenku sázím, že umřete – rozumíte? – umřete, a jak praví
bible, odejdete na místo své. A teď se trochu seberte. Ještě naposledy vám
pomohu na lůžko.“</p>

<p class="mlptext">Společně jsme ho s nemalou námahou vytáhli po schodech nahoru
a uložili do postele; hlava mu klesla na polštář, jako by omdléval.</p>

<p class="mlptext">„Pamatujte,“ řekl doktor, „říkám vám upřímně – vaše smrt se
jmenuje rum.“</p>

<p class="mlptext">Po těch slovech se odebral za otcem; mě vzal pod paží a odvedl.</p>

<p class="mlptext">Jen za sebou zavřel, řekl: „Nic to není; pustil jsem mu žilou
tak, že dá chvíli pokoj; jen ať si týden poleží, prospěje to jemu i vám; další
mrtvice by ho dorazila.“</p>

</div>
</body>
</html>