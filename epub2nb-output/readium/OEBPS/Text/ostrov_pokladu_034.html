<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection13">
<h2 class="mlpuroven2kapitola">KAPITOLA
XXIII<br class="calibre10"/>
Odliv stále trvá</h2>

<p class="mlptextbez1radku">Kocábka – na vlastní kůži jsem to zakusil vrchovatou
měrou – byla pro člověka mé výšky a váhy spolehlivá, na vodě lehká a čiperná,
ale nadmíru vzpurná a vrtošivá. Ať člověk dělal, co chtěl, stále žejbrovala. Točit
se dokola, to uměla znamenitě. I Ben Gunn přiznal, že „se těžko řídí tomu, kdo
se v ní nevyzná“.</p>

<p class="mlptext">Já jsem se v ní rozhodně nevyznal. Mířila na všechny strany,
jenom ne tam, kam jsem potřeboval: většinou jsme pluli bokem, a nebýt odlivu,
vůbec jsem se k lodi nedostal. Bez ohledu na pádlování mě odliv naštěstí unášel
přímo k <span class="mlpznakkurziva11b">Hispaniole,</span> takže jsem ji nemohl
minout.</p>

<p class="mlptext">Nejprve přede mnou ve tmě zhoustla v ještě tmavší skvrnu,
potom se zarýsoval trup a ráhno a zčistajasna (čím dál jsem totiž plul, tím
prudčeji proudil odliv) jsem se octl vedle kotevního lana a uchopil je do ruky.</p>

<p class="mlptext">Lano, tažené kotvou, se napínalo jako tětiva. Jako nějaká
horská bystřina bublaly a zurčely ve tmě kolem trupu zčeřené vlnky. Stačí šmiknout
lodním zavírákem a <span class="mlpznakkurziva11b">Hispaniola</span> se vesele
poveze s odlivem.</p>

<p class="mlptext"><span class="calibre16">No dobrá, ale tu jsem si
vzpomněl, že když se napjaté lano náhle přesekne, je nebezpečné jako splašený
kůň. Jestli Hispaniolu nerozvážně odříznu od kotvy, zaručeně mě to i s kocábkou
vymrští nad vodu.</span></p>

<p class="mlptext">Zarazil jsem se a málem jsem od svého záměru upustil, ale
štěstí mi tentokrát zase přálo. Vánky, které předtím pofukovaly od jihovýchodu
a jihu, po soumraku zavály od jihozápadu. Jak jsem tak přemýšlel, náhlý poryv
se opřel o <span class="mlpznakkurziva11b">Hispaniolu</span> a otočil ji přímo do
proudu; s nemalou radostí jsem ucítil, že lano povoluje a ruka, kterou je
držím, se ponořuje pod vodu.</p>

<p class="mlptext">Hned jsem se rozhodl, vytáhl z kapsy zavírák, zuby ho otevřel
a přeřezával lano pramen po prameni, až sebou loď škubala na pouhých dvou. S jejich
přeříznutím jsem klidně vyčkával, až lano závanem větru ještě víc povolí.</p>

<p class="mlptext">Z kajuty se pořád ozývaly hlučné hlasy; ale upřímně řečeno,
měl jsem v hlavě jiné myšlenky, a tak jsem tomu nevěnoval valnou pozornost.
Zbystřil jsem sluch, až když jsem neměl co dělat.</p>

<p class="mlptext">Jeden byl, jak jsem po hlase poznal, Israel Hands, bývalý
Flintův dělostřelec. Druhý byl samozřejmě můj známý s červenou čepicí. Oba měli
zřejmě v hlavě a popíjeli dál. Jak jsem je poslouchal, jeden otevřel na zádi
okno, opile zablábolil a něco vyhodil, hádal jsem, prázdnou láhev. Byli
podroušeni, ale zřejmě taky vzteklí. V jednom kuse si nadávali, co chvíli přímo
soptili, jenjen se porvat. Hádka pokaždé zmlkla, chvíli na sebe vrčeli
tlumeněji, potom se zas rozzuřili, ale nic z toho nebylo.</p>

<p class="mlptext">Na břehu bylo vidět záři táborového ohně, plápolajícího za pobřežními
stromy. Někdo prozpěvoval nudnou, táhlou starodávnou námořnickou písničku, po
každé sloce zakončenou tremolem, vypadalo to, že jí nebude konec, leda až to
zpěváka omrzí. Nejednou jsem ji po cestě slyšel a zapamatoval si z ní tato
slova:</p>

<p class="mlpversei">Z těch pětasedmdesáti<br class="calibre10"/>
on jediný se vrátil.</p>

<p class="mlptext"><span class="calibre16">Po těch krutých dopoledních
ztrátách, napadlo mě, se ozývá v té odrhovačce cosi až bolestně případného.
Jenže podle toho, co jsem sám zažil, jsou bukanýři bezcitní jako moře, po němž
se plaví.</span></p>

<p class="mlptext">Konečně zadula bríza, škuner se ve tmě naklonil a pohnul se ke
mně; ucítil jsem, jak lano povoluje, a rázně a důkladně jsem nožem přeřízl
poslední vlákna.</p>

<p class="mlptext">Na kocábku bríza moc nezapůsobila, švihlo to s námi k přídi <span class="mlpznakkurziva11b">Hispanioly. </span>Škuner sebou škubal a pomalu se v proudu
otáčel kolem osy.</p>

<p class="mlptext">Bránil jsem se jako divý, každou chvíli jsem čekal, že se
potopím, odrazit jsem nemohl, posouval jsem se tedy k zádi. Nakonec jsem nebezpečného
souseda střásl, ještě naposled jsem zabral pádlem a tu jsem rukou zavadil o lanko,
volně splývající z palubního brlení. Hned jsem je popadl.</p>

<p class="mlptext">Těžko říci proč. Snad jsem to udělal maně, ale jakmile jsem za
lanko zatáhl a zjistil, že drží, ze zvědavosti jsem si umínil, že nakouknu oknem
do kajuty.</p>

<p class="mlptext">Ručkováním jsem se přitáhl blíž a nedbaje nebezpečí jsem se trochu
v kocábce vztyčil, až jsem viděl z kajuty strop a kousek vnitřku.</p>

<p class="mlptext">Škuner zatím uháněl po vodě i se svým malým trabantem; byli
jsme už naproti táborovému ohni. Jak říkají námořníci, hlasitě si to šinul
vpřed a s pleskotem rozhrnoval nesčíslné vlnky; teprve když jsem přes okenní
pražec nahlédl dovnitř, svitlo mi, proč strážci lodi nespustili poplach. Stačil
mi jediný pohled; na víc jsem si z kolísavé kocábky ani netroufal. Uviděl jsem
Handse a jeho kamaráda: popadli se do křížku a jeden rdousil druhého.</p>

<p class="mlptext">Na lavičku jsem skočil zrovna včas, málem jsem spadl vedle.
Chvíli jsem před sebou viděl jen ty dva zuřivé, brunátné obličeje, jak se tam
pod čadivou lampou kymácejí; zavřel jsem oči, abych zas přivykl tmě.</p>

<p class="mlptext">Nekonečně dlouhá odrhovačka přece jen skončila a prořídlý
hlouček u táborového ohně spustil refrén, který jsem tolikrát předtím slyšel:</p>

<p class="mlpversei">Patnáct nás pilo rum ze všech sil,<br class="calibre10"/>
johoho, na truhle nebožtíka.<br class="calibre10"/>
Čert a chlast ostatní dorazil,<br class="calibre10"/>
johoho, na truhle nebožtíka.</p>

<p class="mlptext">Dumal jsem nad tím, jak zrovna řádí chlast a čert v kajutě <span class="mlpznakkurziva11b">Hispanioly, </span>a<span class="mlpznakkurziva11b"> </span>najednou
mě překvapilo, jak se kocábka nahýbá na bok. Škubla sebou, změnila směr a rozjela
se nápadně rychle.</p>

<p class="mlptext">Rázem jsem rozevřel oči. Kolem dokola se šustivě čeřily a převalovaly
pableskující vlnky. <span class="mlpznakkurziva11b">Hispaniola,</span> v jejíž
rýze jsem se pár yardů za ní stále motal, jako by taky odbočovala ze své dráhy,
proti noční tmě bylo vidět, jak se jí stěžně kymácejí; upřeně jsem se na ni
zahleděl a zjistil, že zahýbá k jihu.</p>

<p class="mlptext">Ohlédl jsem se a srdce mi zabušilo. Táborový oheň zářil přímo
za mnou. Proud se stáčel v pravém úhlu a strhoval s sebou statný škuner i poskakující
kocábku, stále rychleji, šumivěji a ropotivěji se dral úžinou na širé moře.</p>

<p class="mlptext">Najednou škuner přede mnou prudce zakolísal a otočil se o nějakých
dvacet stupňů; v tu chvíli bylo slyšet z lodi křik; na palubních schodech se
ozval dupot; poznal jsem, že oba opilci konečně nechali rvačky a uvědomili si
svou pohromu.</p>

<p class="mlptext">Ulehl jsem na dno chatrné kocábky a zbožně jsem odporoučel
svou duši Stvořiteli. Na konci úžiny, říkal jsem si, jistě narazíme na
burácející vlnobití a rázem bude veta po mých strastech; smrt sama mě neděsila,
děsil mě pohled na blížící se záhubu.</p>

<p class="mlptext"><span class="calibre16">Celé hodiny jsem ležel
zmítán vlnami a skrápěn vodní tříští a čekal, že příští ponoření bude má smrt.
Zmáhala mě malátnost; při všem strachu jsem propadl otupělosti, ba přímo
strnulosti; nakonec mě přemohl spánek; ležel jsem v kocábce zmítané mořem a zdálo
se mi o vlasti a o Admirálu Benbowovi.</span></p>

</div>
</body>
</html>