<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven2kapitola">KAPITOLA
XIX<br class="calibre10"/>
Vyprávění se znovu ujímá Jim Hawkins:<br class="calibre10"/>
Posádka v palisádě</h2>

<p class="mlptextbez1radku">Jak uviděl Ben Gunn vlajku, zůstal stát, popadl mě za
paži a usedl.</p>

<p class="mlptext">„To budou jistě tvoji přátelé,“ řekl.</p>

<p class="mlptext">„Spíš vzbouřenci,“ namítl jsem.</p>

<p class="mlptext">„Kdepak!“ rozkřikl se. „Tady by Silver rozvinul pirátskou
vlajku, jen si nemysli, vždyť sem zabloudí jenom dobrodruzi. Kdepak, jsou to tvoji
přátelé. Došlo k bitce a tvoji přátelé vyhráli; jsou na ostrově v té staré
palisádě, co ji před lety postavil Flint. Byl to chytrý chlap, ten Flint. Až na
chlast se mu nikdo nevyrovnal. Nebál se nikoho, to ne; jenom Silvera – Silver
byl lišák.“</p>

<p class="mlptext">„Možná,“ řekl jsem, „asi to tak bude. Tím spíš bych měl honem
zajít za svými přáteli.“</p>

<p class="mlptext">„Ba ne,“ bránil mi Ben, „to ne. Jsi hodný chlapec, snad se
nemýlím, ale pouhý chlapec, nic naplat. Na Bena Gunna si nepřijdeš. Ani za rum
bych nešel, kam ty jdeš – ani za rum ne, dokud toho tvého pána z dobrého rodu
neuvidím a on mi nedá čestné slovo. A nezapomeň na má slova: ‚O moc víc dá na
člověka‘, pověz ‚o moc víc‘ – a pak ho štípni.“</p>

<p class="mlptext">A do třetice mě šibalsky štípl.</p>

<p class="mlptext">„A až budeš, Jime, od Bena Gunna něco chtít, víš, kde ho
zastihneš.</p>

<p class="mlptext">Tam, kde jsi ho dnes zastihl. Ten, kdo tam přijde, ať drží v ruce
něco bílého: a ať přijde sám. A ještě tohle jim pověz: ‚Ben Gunn,‘ pověz, ‚má k
tomu své důvody.‘“</p>

<p class="mlptext">„Snad vám rozumím,“ řekl jsem. „Něco jim chcete navrhnout a rád
byste mluvil se zemanem nebo s doktorem; zastihnou vás tam, kde jsem vás
zastihl já. Je to tak?“</p>

<p class="mlptext">„A kdy, ptáš se?“ dodal. „Řekněme mezi polednem a třetí
hodinou.“</p>

<p class="mlptext">„Dobrá,“ řekl jsem, „už můžu jít.“</p>

<p class="mlptext">„Nezapomeneš?“ zapátral starostlivě. „O moc víc, a své důvody,
tak to pověz. Své důvody; na to spoléhám; zůstane to mezi námi. Už bys snad
mohl, Jime, jít,“ ale pořád mě nepouštěl. „A jestli, Jime, uvidíš Silvera, ne
abys Bena Gunna zradil. Žhavými kleštěmi že to z tebe nevytáhne? Říkáš, že ne.
Jestli se tady utáboří piráti, to bude bída.“</p>

<p class="mlptext">Řeč mu přetrhla hromová rána a lesem prolétla dělová koule, až
haluze lítaly, a zaryla se do písku necelých sto yardů od nás. Dali jsme se na
útěk, každý jiným směrem.</p>

<p class="mlptext">Po celou hodinu se ostrov otřásal nepřetržitou palbou a koule
padaly s rachotem do lesa. Běhal jsem z jednoho úkrytu do druhého, pronásledován
(jak se mi aspoň zdálo) těmi strašlivými střelami. K palisádě, kam padalo
nejvíc kulí, jsem si zatím netroufal, ale ke konci ostřelování jsem se přece
jen vzmužil; po dlouhé zacházce k východu jsem slezl mezi pobřežní stromy.</p>

<p class="mlptext">Zrovna zapadalo slunce, mořská bríza vála a šelestila v lese a
čeřila šedou hladinu kotviště; hluboký odliv odkrýval širé písčiny; po celodenním
vedru mě přes kazajku studilo.</p>

<p class="mlptext"><span class="mlpznakkurziva11b">Hispaniola</span> kotvila pořád
na jednom místě; jenže na stěžni jí opravdu vlála černá pirátská vlajka. Koukal
jsem na ni, a vtom to rudě šlehlo a třesklo a zarachotilo ozvěnou; koule
vylítla, jen to hvízdlo. Tím kanonáda skončila.</p>

<p class="mlptext">Chvíli jsem ležel a pozoroval to hemžení po útoku. Na břehu,
poblíž palisády, námořníci něco rozsekávali; nešťastnou jolu, jak jsem potom
zjistil. Pod stromy opodál při ústí řeky plápolal oheň, jeden člun jezdil stále
od výběžku k lodi a zpátky a veslaři, předtím zachmuření, teď povykovali jako
malí kluci. Z jejich hlasů však byl znát rum.</p>

<p class="mlptext">Napadlo mě vrátit se k palisádě. Seděl jsem až dole na
písečném výběžku, který na východě uzavírá kotviště a za odlivu splývá s Kostlivčím
ostrovem. Vstal jsem, a tu jsem si všiml, že kus dál za výběžkem ční z nízkého
křoví dost vysoká osamělá skála, nápadně bílá. Napadlo mě, jestli to není ta
bílá skála, jak o ní mluvil Ben Gunn; až budu jednou potřebovat loďku, vím, kde
ji hledat.</p>

<p class="mlptext">Propletl jsem se lesem a došel k zadní straně palisády,
obrácené k břehu, a věrní mě tam srdečně přivítali.</p>

<p class="mlptext">Jen jsem vypověděl, co se mnou bylo, rozhlédl jsem se kolem
sebe. Srub – střecha, zdi, podlaha – byl z neotesaných jedlových kmenů. Místy
byla podlaha stropu až půldruhé stopy nad písečným podkladem. Dveře byly
obestavěny stříškou a pramen pod ní vyvěral do prapodivné umělé nádrže – byl to
pořádný lodní kotel s vyraženým dnem, podle kapitánových slov „až po brlení“
ponořený v písku.</p>

<p class="mlptext">Ze srubu zbývalo holé stavení; jenom v koutě ležel ohništní
kámen a rezavý železný koš na udržování ohně.</p>

<p class="mlptext">Na stavbu srubu vymýtili svahy chlumku a celý vnitřek
palisády, na pařezech bylo znát, jaký krásný a vzrostlý hájek přitom přišel
nazmar. Hlínu po vykácení spláchl déšť a odvál vítr; jenom kolem potůčku, crčícího
z kotle, se zelenal hustý mech, kapradí a drobné plazivé křoví. Blizoučko za
palisádou – na pořádnou obranu, jak říkali moji druhové, snad až příliš
blizoučko – bujel vysoký a hustý les, na vnitrozemské straně samé jedle, směrem
k moři promísené hojnými cesmínami.</p>

<p class="mlptext">Studená bríza, o níž jsem se zmínil, hvízdala škvírami hrubě
sroubeného stavení a po podlaze rozsévala pršku jemného písku. Písek jsme měli
v očích, písek v zubech, písek v jídle, písek vířil v praménku na dně kotle,
jako když bublá kaše. Čtverhranná díra ve střeše tvořila komín; kouř tamtudy
odcházel jen zčásti, jinak se válel po celém domě, pořád jsme kuckali a slzeli.</p>

<p class="mlptext">Zbývá dodat, že náš nováček Gray po tom seknutí utrženém při
útěku od vzbouřenců chodil s obvázaným obličejem a u zdi pod vlajkou ležel
mrtvolně ztuhlý nepohřbený chudák starý Tom Redruth.</p>

<p class="mlptext">Nemít co dělat, snad bychom propadli trudomyslnosti, ale to
zas kapitán Smollett nedopustil. Všechny si nás předvolal a rozdělil na stráže.</p>

<p class="mlptext">V jedné jsme byli doktor, Gray a já; v druhé zeman, Hunter a Joyce.
Bez ohledu na únavu se dva vypravili pro palivo, dva vykopali Redruthovi hrob,
doktor byl povýšen na kuchaře, já jsem hlídal u dveří a kapitán chodil od
jednoho k druhému, dodával nám odvahy a veselé mysli, a kde bylo třeba, sám
pomáhal.</p>

<p class="mlptext">Každou chvíli přišel doktor ke dveřím nadýchat se vzduchu a pohovět
očím, které ho pálily od kouře; a pokaždé něco prohodil.</p>

<p class="mlptext">„Ten Smollett,“ řekl jednou, „vydá za víc než já. A když to,
Jime, říkám, to už něco znamená.“</p>

<p class="mlptext">Podruhé přišel a chvíli mlčel. S hlavou šikmo nakloněnou mě
pozoroval.</p>

<p class="mlptext">„Je ten Ben Gunn chlap jaksepatří?“ zeptal se mě.</p>

<p class="mlptext">„To nevím, pane doktore,“ řekl jsem. „Nějak se mi nezdá
normální.“</p>

<p class="mlptext">„Zbytečné pochyby, normální je,“ usadil mě doktor. „Když si
někdo tři léta na pustém ostrově hryže nehty, tak nevypadá normálně jako ty a já.
Je to nad lidské síly. Na sýr že má zálusk?“</p>

<p class="mlptext">„Ano, pane doktore, na sýr,“ odpověděl jsem.</p>

<p class="mlptext">„Tak vidíš, Jime,“ řekl, „i mlsnost je k něčemu dobrá. Mou
tabatěrku jsi viděl, co? Ale šňupat jsi mě z ní neviděl; a to proto, že nosím v
tabatěrce kousek parmezánu – dělají ten sýr v Itálii, je velmi výživný. Ten
bude pro Bena Gunna.“</p>

<p class="mlptext">Před večeří jsme starého Toma pochovali do písku a prostovlasí
jsme nad ním v bríze postáli. Dřeva jsme nanosili hodně, ale kapitánovi to
ještě nebylo dost, zavrtěl hlavou a prohlásil, že „zítra sebou musíme hodit“.
Pojedli jsme vepřové a zapili je pořádnou sklenicí punče; všichni tři náčelníci
pak usedli do kouta a rokovali o tom, co nás čeká.</p>

<p class="mlptext">Dobrá rada byla drahá, zásob máme poskrovnu, dávno než přijde
pomoc, nezbude nám než kapitulovat. Nejjistější bude pobíjet bukanýry tak dlouho,
až stáhnou vlajku nebo s <span class="mlpznakkurziva11b">Hispaniolou</span>
upláchnou. Z devatenácti je jich už patnáct, další dva jsou zraněni a aspoň
jeden – ten, co byl postřelen vedle děla – má těžké zranění, jestli už není po
něm. Musíme do nich práskat jen což a přitom šetřit vlastních životů. Máme
ostatně dva mocné spojence – rum a podnebí.</p>

<p class="mlptext">Co se prvního spojence týče, i na tu půlmílovou dálku je bylo
slyšet, jak dlouho do noci hulákají a prozpěvují; a co se týče druhého, doktor
prohlásil, že ať ho ta sázka třeba vlásenku stojí, ale zůstanou-li tam v bažině
tábořit bez léků, za týden jich to polovina odskáče.</p>

<p class="mlptext">„Jestli nás tedy šmahem nepostřílejí,“ dodal, „ještě rádi
horempádem odjedou na škuneru. Nic naplat, je to loď, třeba se s ní znovu dají
na bukanýrství.“</p>

<p class="mlptext">„První loď, o kterou jsem přišel,“ řekl kapitán Smollett.</p>

<p class="mlptext">Byl jsem polomrtvý únavou, to si lehce domyslíte; ulehl jsem,
chvíli se převaloval a nakonec jsem usnul a spal jak dřevo.</p>

<p class="mlptext">Ostatní už dávno vstali, posnídali a skoro o polovinu navršili
hromadu dříví, a tu mě probudil nějaký shon a něčí hlasy.</p>

<p class="mlptext">„Bílá vlajka,“ ozval se někdo; a vzápětí s úžasem křikl: „Sám
Silver!“</p>

<p class="mlptext">Promnul jsem si oči a skokem jsem se přihnal ke střílně ve
zdi.</p>

</div>
</body>
</html>