<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection9">

<h2 class="mlpuroven2kapitola">KAPITOLA
XIII<br class="calibre10"/>
Jak začalo mé dobrodružství na souši</h2>

<p class="mlptextbez1radku">Když jsem pak ráno vyšel na palubu, vypadal ostrov
docela jinak. Bríza sice opadla, ale za noc jsme urazili notný kus cesty a v bezvětří
jsme teď trčeli asi půl míle na jihovýchod od nízkého východního pobřeží.
Ostrov byl z valné části porostlý šedavým lesem. Jen v nížinách se od
stejnoměrné šedi odrážely žluté písčité pruhy a v chumáčích i jednotlivě čněly
z porostu jakési jehličnaté stromy; celkem měl ostrov jednotvárné a smutné
zabarvení. Nad stromovím se jako věže kupily holé skály. Samé pitvorné tvary,
zvlášť pitvorně vypadal Dalekohled, z celého ostrova nejvyšší, ze všech stran
strmějící do výše tří až čtyř set stop a nahoře zkomolený jako nějaký podstavec
pro sochu.</p>

<p class="mlptext"><span class="mlpznakkurziva11b">Hispaniola</span> <span class="calibre16">se v příboji kymácela, až nabírala do odtokových
rour vodu. Ráhna drhla o špalky, kormidlo tlouklo sem a tam a celá loď
skřípala, vrzala a třásla se jako nějaká fabrika. Držel jsem se pevně pardun</span><a href="../Text/ostrov_pokladu_047.html#_ftn13" title="" class="pcalibre pcalibre1" id="_ftnref13"><span class="msofootnotereference"><span class="calibre20"><span class="msofootnotereference"><span class="calibre21">[13]</span></span></span></span></a><span class="calibre16">, všechno mi závratně vířilo před očima; při
plavbě na moři jsem celkem obstál, ale trčet na místě a koulet se jako láhev
jsem nesnesl, působilo mi to nevolnost, zvlášť zrána na lačný žaludek.</span></p>

<p class="mlptext">Z toho to snad bylo – snad také z pohledu na ostrov, s jeho
šedými, chmurnými lesy a fantastickými kamennými věžemi a s příbojem přímo před
námi pěnícím a burácejícím o příkrý břeh – slunce svítilo a hřálo, ptáci kolem
dokola s vřískotem lovili ryby, zdálo by se, že po tak dlouhé plavbě každý rád
vystoupí na břeh, ale zatím jsem měl, jak se říká, malou dušičku, a po tomto
pohledu se mi Ostrov pokladů nadosmrti zprotivil.</p>

<p class="mlptext">Dopoledne nás čekala krušná práce, ani větřík nezafoukal,
nezbývalo nám než spustit čluny a nějaké tři čtyři míle kolem výběžku odvléci
loď úzkým průlivem až za Kostlivčí ostrov. Přihlásil jsem se na jeden člun,
neměl jsem tam ovšem co dělat. Bylo parno k zalknutí a námořníci při práci
zlostně reptali. Na mém člunu velel Anderson, námořníky neokřikoval, v reptání
si nezadal ani s nejhorším z nich.</p>

<p class="mlptext">Zaklnul a řekl: „Však to věčně trvat nebude.“</p>

<p class="mlptext">To je špatné znamení, řekl jsem si; až dosud si vedli ochotně
a křepce; jen spatřili ostrov, jako by v nich kázeň povolila.</p>

<p class="mlptext"><span class="calibre15">Dlouhý John se při vjezdu
nehnul od kormidelníka a řídil loď. Průliv znal jako své boty; matróz, který
měl na starosti olovnici, naměřil sice všude větší hloubku, než bylo na mapě,
ale John se tím nedal vyvést z míry.</span></p>

<p class="mlptext">„Při odlivu je tady ostrý proud,“ řekl, „průliv je hluboký,
jako by ho lopatou vybral.“</p>

<p class="mlptext"><span class="calibre16">Zastavili jsme na místě
vyznačeném na mapě kotvou, asi tak třetinu míle od obou břehů, z jedné strany
jsme měli pevninu, z druhé Kostlivčí ostrov. Na dně byl čirý písek. Spustili
jsme kotvu a hned se nad lesy v oblacích vznesli a rozvřískali ptáci; ani ne za
minutu se však zase snesli dolů a znovu se rozhostilo ticho.</span></p>

<p class="mlptext">Kotviště bylo ze všech stran chráněné a skryté v lesích,
stromy sahaly až k vodě, břeh byl celkem plochý, jako v nějakém amfiteátru se rýsovaly
vzdálené kopce. Do této, lze-li tak říci, stojaté tůně se vlévaly dvě říčky,
nebo spíš slatiny; listí na břehu se lesklo přímo jedovatě. Srub s palisádou,
nadobro skrytý v lese, nebylo z lodi vidět. Nemít před sebou v kajutě mapu,
snadno jsme mohli mít dojem, že od té doby, co se ostrov vynořil z moře, nikdo
tu před námi nezakotvil.</p>

<p class="mlptext">Vzduch se nehýbal, nic se neozývalo, jenom půl míle od nás
burácel venku na pobřeží příboj o skály. Nad kotvištěm tkvěl zvláštní ztuchlý
zápach – pach zetlelého listí a práchnivých kmenů. Všiml jsem si, že doktor
krčí nos jako nad zkaženým vejcem.</p>

<p class="mlptext"><span class="calibre16">„O pokladu nic nevím,“
řekl, „ale vlásenku vsadím, že je tady zimnice.“</span></p>

<p class="mlptext">V člunu se námořníci chovali povážlivě, když pak znovu
vystoupili na loď, chovali se přímo výhružně. Povalovali se po palubě a nakvašeně
si povídali. Nad každým nepatrným rozkazem se zamračili a provedli ho s nechutí
a lajdácky. Zřejmě se nakazili i poctiví námořníci, na celé lodi se nikdo
nenašel, kdo by druhého okřikl. Jako nějaký bouřlivý mrak nám visela nad hlavou
vzpoura.</p>

<p class="mlptext">Nebezpečí jsme si byli vědomi nejenom my z kabiny. Dlouhý John
chodil od jednoho hloučku k druhému, neúnavně jim dával dobré rady, sotva si
mohl vést příkladněji. Byl samá ochota a zdvořilost, na kdekoho se usmíval. Jen
se ozval rozkaz, hned stál John opřen o berlu s bodrým: „Ano, prosím!“ A když
nebylo co dělat, notoval jednu písničku po druhé, jako by chtěl před námi
zastřít nespokojenost druhých.</p>

<p class="mlptext">Z celého zlověstného odpoledne na nás zvlášť zlověstně
působila tato očividná Johnova starostlivost.</p>

<p class="mlptext">Sešli jsme se v kajutě na poradu.</p>

<p class="mlptext">„Jestli si, pane zemane, troufnu dát ještě nějaký rozkaz,
vrhnou se na nás jako sršni. Tak je to, prosím. Dejme tomu, že mi odpovědí
hrubě. Já je zakřiknu a oni budou hned tasit; nezakřiknu je, a Silver vytuší,
co za tím vězí, a máme prohráno. Spolehnutí je jen na jednoho.“</p>

<p class="mlptext">„Na koho?“ zeptal se zeman.</p>

<p class="mlptext">„Na Silvera, prosím,“ odvětil kapitán, „tak jako mně i jemu
jde o to, věc ututlat. Jsou předráždění; mít možnost, vyžene jim předrážděnost
z hlavy jako nic, a já navrhuji, abychom mu tu možnost poskytli. Na jedno
odpoledne pusťme námořníky na břeh. Když odejdou všichni, pak loď uhájíme. Když
neodejde žádný, udržíme kajutu a Bůh chraň spravedlivé. Jestli odejdou jen
někteří, dejte prosím na má slova. Až je Silver přivede zpátky na loď, budou
jak beránci.“</p>

<p class="mlptext">Na tom jsme se ustálili; spolehlivým mužům jsme rozdali nabité
pistole; prozradili jsme to Hunterovi, Joycovi a Redruthovi: netvářili se nijak
překvapeně a projevili kuráž, jaké jsme se u nich ani nenadáli. Kapitán se pak
odebral na palubu a oslovil mužstvo.</p>

<p class="mlptext">„Hoši,“ řekl, „odbyli jsme si perný den, nějak nám to dodalo a
pokazilo náladu. Projít se po břehu nikomu neuškodí – čluny jsou dosud na
hladině; vezměte si ty lehčí, a kdo chcete, vyjeďte si odpoledne na břeh.
Hodinu před západem slunce vypálím z děla.“</p>

<p class="mlptext">Ti hlupáci si snad mysleli, že jen vystoupí na břeh, narazí si
holeň, jak klopýtnou o poklad; rázem se vytrhli ze zasmušilosti a křikli sláva,
až se to v dálce na kopci rozlehlo a kolem přístaviště znovu s vřískotem
zavířili vyplašení ptáci.</p>

<p class="mlptext">Kapitán byl dost chytrý na to, aby jim nestál v cestě. Mžikem
zmizel a výběr námořníků přenechal Silverovi; a jak se mi zdá, dobře udělal.
Zůstat déle na palubě, nemohl se už tvářit, jako by nevěděl, oč jde. Věc byla
jasná. Kapitánem je Silver a vzpurné mužstvo jde s ním. Ti poctiví – i takoví,
jak jsme brzy zjistili, se mezi nimi vyskytují – jsou snad samí hlupáci. Ale
spíše je tomu asi tak, že jsou ve vleku štváčů šmahem všichni – někteří víc,
někteří méně; ale těch pár zgruntu hodných námořníků mezi nimi se už dál
strhnout nedá po dobrém ani po zlém. <span class="calibre16">Něco
jiného je lajdačit a trucovat, a něco jiného zas zmocnit se lodi a povraždit
hromadu nevinných lidí.</span></p>

<p class="mlptext">Konečně se výprava seřadila. Šest jich mělo zůstat na lodi,
ostatních třináct nastupovalo do člunů, mezi nimi Silver.</p>

<p class="mlptext">A tu jsem dostal potrhlý nápad. Byl to první z těch, co nám
nakonec pomohly zachránit život. Když tam Silver ponechává šest mužů, pak my
zřejmě nepostačíme dobýt a uhájit loď; ale protože jich tam ponechává jen šest,
kajuta se zřejmě prozatím beze mě obejde. Zatoužil jsem podívat se na břeh.
Mžikem jsem se přehoupl přes bok lodi, a sotva jsem se v prvním člunu schoulil
dopředu k mřížoví, člun odrazil.</p>

<p class="mlptext">Nikdo si mě nevšiml, jenom první veslař utrousil: „To jsi ty,
Jime? Nevystrkuj hlavu.“ Zato z druhého člunu něco zahlédl Silver a houkl,
jestli jsem to já; od té chvíle jsem začal svého počinu litovat.</p>

<p class="mlptext"><span class="calibre16">Námořníci veslovali jak o závod
ke břehu; můj člun měl náskok, byl lehčí a lépe obsazený, a tak druhý člun předehnal;
Silver s ostatními byl ještě sto yardů za ním, když jsme se přídí zaklesli mezi
pobřežní stromy; chytil jsem se haluze, vyšvihl se po ní ven a skokem jsem byl
v houští.</span></p>

<p class="mlptext">„Jime, Jime!“ slyšel jsem křičet Silvera.</p>

<p class="mlptext">To víte, že jsem si z jeho křiku nic nedělal; jako divý jsem
uháněl dopředu, krčil se, prodíral, až jsem nemohl dál.</p>

</div>
</body>
</html>