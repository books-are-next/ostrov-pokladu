<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection15">
<h2 class="mlpuroven2kapitola">KAPITOLA
XXIX<br class="calibre10"/>
A zase černá známka</h2>

<p class="mlptextbez1radku">Po delší poradě se k nám jeden bukanýr vrátil, zase
tak ironicky (jak se mi zdálo) zasalutoval, a jestli prý by si mohl na chvilku
vypůjčit louč. Silver úsečně svolil, posel se vzdálil a zůstali jsme tam potmě.</p>

<p class="mlptext">„Fouká bríza, Jime,“ ozval se Silver; nasadil vlídný, přátelský
tón. Přistoupil jsem k nejbližší střílně a vykoukl ven. Dohořelá hranice matně
doutnala, pochopil jsem, nač potřebují spiklenci louč. Stáli v hloučku na svahu
mezi srubem a palisádou; jeden jim přidržoval louč; druhý klečel uprostřed, v ruce
mu střídavě od měsíce a od louče blýskala čepel otevřeného nože. Ostatní se nad
ním nahýbali, jako by sledovali jeho počínání. Jak jsem zpozoroval, kromě nože
měl v ruce knihu; bylo mi divné, jak k ní přišli, vždyť se k nim vůbec nehodí,
a tu klečící vstal a celý hlouček se ubíral ke srubu.</p>

<p class="mlptext">„Už jdou,“ řekl jsem a hned jsem se vrátil na své místo;
připadalo mi nedůstojné dát se od nich přistihnout při slídění.</p>

<p class="mlptext">„Jen ať jdou, chlapče, dál – ať jdou dál,“ řekl bodře Silver. „Mám
na ně něco schováno.“</p>

<p class="mlptext">Otevřely se dveře, všech pět se tísnilo na prahu a jednoho
postrkovali dopředu. Být to jindy, neubránil by se člověk smíchu nad tím, jak
pomalu se souká, jen co noha nohu mine, a napřahuje sevřenou ruku.</p>

<p class="mlptext">„Jen pojď, mládenče,“ křikl Silver. „Však tě nesním. Podej mi
to, ty sladkovodní jelimánku. Znám pravidla, jak by ne, a deputaci neublížím.“</p>

<p class="mlptext">Na toto vybídnutí k němu bukanýr rázně přistoupil, něco mu odevzdal
z ruky do ruky a honem zas couvl ke kamarádům.</p>

<p class="mlptext">Lodní kuchař se podíval, co to dostal, a prohodil:</p>

<p class="mlptext">„Černá známka. To jsem si myslel. Kdepak jste sehnali papír? A
jejej, to nevěstí nic dobrého! Z bible jste to vyřízli. Kterýpak hlupák pořezal
bibli?“</p>

<p class="mlptext">„No vida,“ ozval se Morgan. „Co jsem říkal? Že to nedopadne
dobře.“</p>

<p class="mlptext">„Pěkně jste si to nadrobili,“ hovořil Silver. „Tak si myslím,
že budete všichni viset. Kterépak ťululum tady mělo bibli?“</p>

<p class="mlptext">„Dick,“ ozval se jeden.</p>

<p class="mlptext">„Dick? Ať se rovnou poroučí Pánubohu,“ řekl Silver. „Teď už
Dickovi štěstí nepokvete, za to vám ručím.“</p>

<p class="mlptext">Ale tu se do toho vložil čahoun se zažloutlýma očima.</p>

<p class="mlptext"><span class="calibre16">„Nech těch řečí, Johne
Silvere,“ řekl. „Mužstvo ti podle všech pravidel svorně přiřklo černou známku;
ty ji podle všech pravidel obrať a uvidíš, co tam stojí. Potom mluv.“</span></p>

<p class="mlptext">„Děkuji, Georgi,“ odpověděl lodní kuchař. „Do všeho se,
Georgi, hrneš, a pravidla máš, jak s radostí pozoruji, v malíčku. Copak to asi
je? Oho! ‚Sesazen‘ – tak to je ono? Napsáno je to pěkně, namouduši, jako by to
někdo vytiskl. To jsi psal, Georgi, sám? Jsi v mužstvu předákem. Nic bych se
nedivil, kdybys to dotáhl na kapitána. Půjčil bys mi ještě louč? Nějak mi
netáhne dýmka.“</p>

<p class="mlptext">„Přestaň si už dělat z mužstva blázny,“ řekl George. „Myslíš
si o sobě bůhvíco; ale zatím máš dohráno, slez ze soudku a hlasuj s námi.“</p>

<p class="mlptext">„Sám jsi, pokud vím, říkal, že znáš pravidla,“ odsekl zpupně
Silver. „Jestli ne, já je znám; dokud své stížnosti nepřednesete, počkám tady –
jsem dosud vaším kapitánem, nezapomínej; tak zní má odpověď, vaše černá známka
zatím nestojí za suchar. Ostatek se uvidí.“</p>

<p class="mlptext">„Jen si nedělej starosti,“ napomenul ho George, „víme, na čem
jsme. Předně jsi celou výpravu zbřídil – to nepopřeš. Za druhé jsi pro nic za
nic pustil nepřátele z pasti. Pročpak o to tak stáli? Nevím, ale že o to stáli,
je jisté. Za třetí jsi nám nedovolil porubat je na ústupu. Přišli jsme ti,
Johne Silvere, na tvé spády; vodíš nás za nos, a to je chyba. A za čtvrté ten
chlapec.“</p>

<p class="mlptext">„To je všechno?“ zeptal se klidně Silver.</p>

<p class="mlptext">„Ano, všechno,“ odsekl George. „Za tvé břídilství ještě budeme
viset a schnout na slunci.“</p>

<p class="mlptext">„Tak poslouchejte, na všechny čtyři věci vám odpovím pěkně po
pořádku. Prý jsem celou výpravu zbřídil? Co jsem zamýšlel, víte. A jak víte,
být po mém, seděli jsme dnes večer všichni do jednoho živi a zdrávi na <span class="mlpznakkurziva11b">Hispaniole,</span> pochutnávali si na dobrém koláči a poklad,
hrome! jsme měli schovaný v podpalubí. Kdopak mi to zkazil? Kdopak se mně, řádnému
kapitánovi, zprotivil? Kdopak mi už ten den, co jsme přistáli, přiřkl černou
známku a začal ten tanec? Pěkný tanec to je – úplně s vámi souhlasím – úplný rejdovák
na oprátce v ústí Temže. A kdo ho spískal? Anderson, Hands a ty, Georgi Merry!
Ty jediný z těch rýpalů jsi dosud na světě; kde bereš tu pekelnou drzost chtít
mě shodit z kapitánství – ty, který jsi nás všechny poslal ke dnu! U sta
hromů, co je moc, to je moc.“</p>

<p class="mlptext">Silver se odmlčel. Na Georgovi a jeho nedávných kamarádech
bylo vidět, že nemluvil nadarmo.</p>

<p class="mlptext">„To je první věc,“ obžalovaný si utřel pot z čela; tak jim
hřímal do duše, že se celý srub třásl. „Namouduši, hnusí se mi s vámi mluvit.
Máte mdlý rozum a krátkou paměť, co to vaše mámy napadlo, pouštět vás na moře.
Na moře! Vy dobrodruzi! Hodíte se tak na krejčovinu.“</p>

<p class="mlptext">„Tak dál, Johne, mluv taky o těch ostatních věcech,“ řekl
Morgan.</p>

<p class="mlptext">„O těch ostatních věcech!“ opáčil John. „Samé pěkné věci, jen
co je pravda. Že jsem výpravu zbřídil? Zbříděná je, že to ani netušíte. Na šibenici
máme jen krůček, krk mi tuhne, když na to pomyslím. Možná, že jste je viděli, jak
tam visí v okovech, obletovaní ptáky, a námořníci si na ně ukazují prstem, jak
jedou okolo k ústí řeky. ‚Kdopak je tamhleten?‘ zeptá se jeden. ‚Ten! To je
John Silver. Toho jsem znal,‘ odpoví mu druhý a řinkot okovů bude slyšet až k další
bóji. Všechny, jak jsme tady, nás to čeká, a může za to on, Hands, Anderson a ti
druzí pitomci mezi vámi. Za čtvrté ten chlapec, hrom aby do toho, vždyť je to
naše rukojmí. Zbavit se rukojmí? To tak, moc bych za to nedal, že to bude naše
poslední karta. Zabít chlapce? To mě, kamarádi, ani nenapadne. A třetí věc? Ta
má hodně výhod. Copak je to maličkost, že se sem každý den přijde podívat studovaný
doktor – na tvou rozbitou hlavu, Johne – a na tebe, Georgi Merry, není to ani
šest hodin, třásl ses zimnicí, však máš oči dosud žluté jak citron. A že sem
jede záchranná loď, to nevíte? Jede, a bude tady co nevidět. Až půjde do
tuhého, budem ještě rádi, že máme rukojmí. K té druhé věci, proč jsem se s nimi
dohodl – sami jste mě o to na kolenou prosili – na kolenou, vy padavky – jinak
jste chcípli hlady – ale to jsou samé hlouposti! – podívejte se – to je ono!“</p>

<p class="mlptext">Hodil na zem nějakou listinu, hned jsem ji poznal – byla to ta
mapa na žlutém papíře se třemi červenými křížky, kterou jsem kdysi našel na dně
kapitánova kufru, zabalenou do voskovaného plátna. Proč jim ji doktor odevzdal,
to mi nešlo na rozum.</p>

<p class="mlptext">Pro mě to bylo záhadné, zato pro ně přímo neuvěřitelné. Pozůstalí
vzbouřenci se na ni vrhli jako kočka na myš. Podávali si ji dokola, jeden ji
rval druhému z ruky; prohlíželi si ji, a jak nad ní klnuli, plakali, dětinsky
se smáli, vypadalo to, jako by se hrabali ve zlatě nebo je už dokonce šťastně
odváželi po moři.</p>

<p class="mlptext">„Ano,“ ozval se jeden, „je to určitě Flint. J. F., pod tím
čára s námořnickým uzlem; tak to dělával vždycky.“</p>

<p class="mlptext">„To je hezké,“ namítl George. „Ale jak s tím odjedeme, když už
tady nemáme loď?“</p>

<p class="mlptext"><span class="calibre16">Tu se Silver vymrštil,
rukou se opřel o zeď a křikl: „Dej si pozor, Georgi. Ještě cekni, a ukážu ti,
zač je toho loket. Jak? Copak já vím? Ty bys nám to měl říct, ty a ti druzí, co
mě svými pletichami připravili o škuner; čert aby je vzal! Jenže ty mi to
nepovíš, šváb má víc fantazie než ty. Aspoň se tedy, Georgi Merry, slušně
vyjadřuj, rozumíš!“</span></p>

<p class="mlptext">„To je správné,“ řekl starý Morgan.</p>

<p class="mlptext">„Správně, jak by ne,“ řekl lodní kuchař. „Vy jste ztratili
loď, já jsem zase našel poklad. Kdo se líp osvědčil? Hrom do toho, já
odstupuji. Zvolte si za kapitána, koho chcete; mám toho dost.“</p>

<p class="mlptext">„Silver!“ vykřikli. „Sláva Rožni! Rožeň ať je kapitánem!“</p>

<p class="mlptext">„To je jiná písnička. Georgi, tak se mi zdá, příteli, že budeš
muset počkat na jindy; buď rád, že se nemstím. To jsem nikdy nedělal. A co s tou
černou známkou, kamarádi matrózi? Jak se zdá, už není k ničemu. Zbytečně
zahodil Dick štěstí a zkazil bibli.“</p>

<p class="mlptext">„Ale políbit ji mohu, to snad platí dál, ne?“ zabručel Dick;
zřejmě ho ta kletba trápila.</p>

<p class="mlptext">„Bibli, ze které je kus vyříznuto!“ odbyl ho uštěpačně Silver.
„Kdepak. Ta má stejnou cenu jako špalíček jarmarečních písní.“</p>

<p class="mlptext">„Vážně?“ zaradoval se Disk. „Tak to si ji schovám.“</p>

<p class="mlptext">„Tumáš, Jime – vem si tu raritu,“ řekl Silver a hodil mi
papírek.</p>

<p class="mlptext">Byl to kotouček zvící koruny; na jedné straně prázdný, byl to
totiž poslední list z knihy; na druhé straně stály verše z Apokalypsy – zvlášť
silně se mě dotkla slova: „Vně pak budou psi a vražedníci!“ Potištěná strana
byla začerněná popelem, popel odpadával a mazal mi prsty; na prázdné straně pak
bylo popelem napsáno jediné slovo: „Sesazen.“ Mám tu raritu dodnes; ale z písma
zbyla pouhá rýha od škrábnutí nehtem.</p>

<p class="mlptext">Tak skončil ten pohnutý večer. Všichni jsme se napili kořalky
a ulehli; za trest postavil Silver George Merryho na stráž a pohrozil mu
smrtí, jestli bude nedbalý.</p>

<p class="mlptext">Dlouho jsem nemohl zdřímnout a bůhví, že jsem měl o čem přemítat;
o tom, jak jsem odpoledne toho chlapa skolil, o tom, v jakém jsem ožehavém
postavení, a o tom, jakou hazardní hru hraje Silver – jednou rukou drží na uzdě
piráty, druhou se chytá všech možných a nemožných prostředků ke smíru a k záchraně.
Spal klidně a chrápal, jako když pilou řeže; ze všech stran na něho číhá
nebezpečí a potupná šibenice ho nemine.</p>

</div>
</body>
</html>