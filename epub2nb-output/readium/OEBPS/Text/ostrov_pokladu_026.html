<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Ostrov pokladů</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">

<h2 class="mlpuroven2kapitola">KAPITOLA
XVI<br class="calibre10"/>
Dále vypravuje doktor: Jak odešli z lodi</h2>

<p class="mlptextbez1radku">Bylo kolem půl druhé – po námořnicku se říká třetí
zvonění – když oba čluny odjely od <span class="mlpznakkurziva11b">Hispanioly</span>
ke břehu. Kapitán, zeman a já jsme rokovali v kajutě. Při sebeslabším vánku
těch šest vzbouřenců, co zbyli s námi na lodi, klidně přemůžeme, povolíme lano
a odplujeme na moře. Jenže nefoukal vítr; a aby naše bezradnost byla úplná,
přišel nám Hunter oznámit, že do jednoho člunu vklouzl Jim Hawkins a odplul s ostatními.</p>

<p class="mlptext">Pochybovat o Jimu Hawkinsovi nás ani nenapadlo; jenom jsme trnuli,
aby se mu něco nestalo. Vzhledem k tomu, v jakém rozpoložení je mužstvo,
nedoufali jsme, že se s mládenečkem ještě shledáme. Vyběhli jsme na palubu. Ve
spárách se škvařil dehet; bylo mi nanic z toho ohavného puchu; hnusné kotviště
přímo čpělo zimnicí a úplavicí. Pod plachtou na přídi sedělo a brumlalo těch
šest ničemů; u samého ústí řeky bylo na břehu vidět upevněné čluny, v každém
seděl námořník. Jeden si hvízdal „Lillibullero.“</p>

<p class="mlptext">Čekání bylo nesnesitelné, a tak jsme rozhodli, že spolu s Hunterem
odjedu v jole<a href="../Text/ostrov_pokladu_047.html#_ftn14" title="" class="pcalibre pcalibre1" id="_ftnref14"><span class="msofootnotereference"><span class="calibre13"><span class="msofootnotereference"><span class="calibre14">[14]</span></span></span></span></a>
na břeh a opatřím nějaké zprávy. Čluny zabočily vpravo; já jsem se s Hunterem
pustil rovnou vpřed tím směrem, kde měla být podle mapy palisáda. Oba strážci
člunu se poplašili, kde se tam bereme; „Lillibullero“ zmlklo, bylo vidět, jak
se radí, co počít. Stačilo říci to Silverovi, a všechno dopadlo jinak; jenže
oni usoudili, že lepší bude podle rozkazu sedět klidně dál a pískat „Lillibullero“.</p>

<p class="mlptext">Z břehu vybíhal mírný záhyb, zakormidloval jsem tam, aby nás oddělil
od člunů; schovali jsme se jim, ještě než jsme přistáli. Vyskočil jsem z joly,
a pokud to šlo, pospíchal jsem vpřed; na ochlazení jsem si pod klobouk prostřel
velký hedvábný šátek a v rukou jsem pro každý případ třímal nabité pistole.</p>

<p class="mlptext">Ušel jsem necelých sto yardů a narazil na palisádu.</p>

<p class="mlptext">Takhle to tam vypadalo: Nahoře na chlumku prýštil čistý pramen,
pramen tam na vršku obestavěli důkladným srubem, do něhož se podle potřeby
vešlo čtyřicet mužů; ze dvou stran byly ve zdích proraženy střílny. Prostor
kolem srubu vymýtili a obehnali šestistopou palisádou bez vchodu i branky, tak
důkladnou, že se bez velkého úsilí nedala povalit, a přitom tak řídkou, že se
obléhatelé za ní nemohli ukrýt. Ve srubu byli proti nim ve výhodě, z bezpečného
úkrytu je mohli postřílet jako koroptve. Stačilo být na stráži a mít zásobu
jídla; když se nedají překvapit, uhájí srub třeba proti celému pluku.</p>

<p class="mlptext">Zvlášť se mi zamlouval pramen. V kajutě na <span class="mlpznakkurziva11b">Hispaniole</span> je nám sice dobře, zbraní a střeliva
a znamenitého vína máme nazbyt, ale na něco jsme zapomněli – chybí nám voda.
Jak jsem tak o tom přemýšlel, rozlehl se po ostrově něčí smrtelný výkřik.
Násilná smrt mi nebyla neznámá – sloužil jsem ve vojsku Jeho královské Výsosti
vévody Cumberlandského a u Fontenoy jsem utrpěl zranění, ale přece jen mi pulz
vynechal. „Jim Hawkins je nebožtík,“ napadlo mě.</p>

<p class="mlptext">Ne nadarmo jsem si odsloužil vojnu, a to jako doktor. Na
zbytečné okolky není v našem řemesle čas. Bez meškání jsem se vrátil na břeh a vzápětí
skočil do joly.</p>

<p class="mlptext">Hunter naštěstí dobře vesloval. Jen to fičelo, za chvilku jsme
přirazili a hned jsem vystoupil na škuner.</p>

<p class="mlptext">Všichni byli zdrceni, a jak by ne. Zeman seděl bledý jako
stěna a vyčítal si, dobrák, do čeho nás to přivedl, a o nic líp nevypadal ani
jeden z těch šesti matrózů.</p>

<p class="mlptext">Kapitán Smollett po něm kývl hlavou a řekl: „Tamhleten si na
to ještě nezvykl. Po tom výkřiku málem, pane doktore, omdlel. Stačí zarejdovat
kormidlem, a je náš.“</p>

<p class="mlptext">Vyložil jsem kapitánovi svůj záměr a společně jsme se pak
dohodli, jak ho provedeme.</p>

<p class="mlptext">Do chodby mezi kajutou a zadním půlpalubím jsme postavili
starého Redrutha a dali mu pár nabitých pušek a na ochranu ještě žíněnku. Hunter
odvesloval pod sklopec na zádi a hned jsme s Joycem do joly nakládali plechovky
s prachem, pušky, pytle sucharů, vepřové, soudek koňaku a mou vzácnou
lékárničku.</p>

<p class="mlptext">Zeman s kapitánem zůstali na můstku a kapitán houkl na kormidelníka,
nejvyššího matróza na lodi.</p>

<p class="mlptext">„Pane Handsi,“ řekl, „jsme dva, každý má dvě pistole. Jestli
některý z vás šesti dá výstražný signál, je synem smrti.“</p>

<p class="mlptext">Zůstali celí zaražení, chvilku se radili a potom se jeden za
druhým po středních schůdkách svezli dolů, nejspíš mysleli, že nás zaskočí. Ale
jak uviděli, že na ně v spojovací chodbě číhá Redruth, trousili se zpátky;
jeden vystrčil hlavu na můstek.</p>

<p class="mlptext">„Slez dolů, pse,“ křikl kapitán.</p>

<p class="mlptext">Hned hlavu stáhl, chvíli nebylo po těch šesti námořnických
strašpytlích ani slechu.</p>

<p class="mlptext">Zatím jsme do joly všelicos halabala naházeli a zatížili ji,
pokud to jen šlo. Spolu s Joycem jsme vylezli sklopcem a ze všech sil znova veslovali
ke břehu.</p>

<p class="mlptext"><span class="calibre16">Nad touto druhou výpravou
pobřežní hlídači nějak zneklidněli. „Lillibullero“ znova zmlklo a v tu chvíli,
než nám zmizeli za výběžkem, se jeden z nich vymrštil na břeh a zmizel. Měl
jsem chuť pozměnit svůj záměr a čluny zničit, ale bál jsem se, že je Silver s ostatními
nablízku a zbytečnou odvahou že nakonec všechno zkazím.</span></p>

<p class="mlptext">Přistáli jsme na dřívějším místě a jali se dopravovat zásoby
do srubu. Při této první cestě ve třech jsme toho hodně přivezli a celý náklad
jsme naházeli za palisády. Na stráži jsme tam nechali Joyce – pravda, byl jen
jeden, ale měl půl tuctu pušek, Hunter a já jsme se pak vrátili k jole a vytáhli
další zásoby. Tak to šlo bez oddechu, až jsme složili celý náklad: sluhové
zůstali hlídat srub a já jsem usilovně hnal jolu zpátky k <span class="mlpznakkurziva11b">Hispaniole.</span></p>

<p class="mlptext">Že jsme si troufli naložit jolu ještě jednou, nebylo tak
riskantní, jak by se zdálo. Počtem jsou na tom sice líp oni, ale my zas máme
zbraně. Pušku tam na ostrově nemá žádný námořník, a než se k nám přiblíží na
dostřel pistole, dávno jich skosíme nejméně tucet.</p>

<p class="mlptext">Zeman na mě čekal u okna na zádi, malomyslnost už ho přešla. Popadl
záchytku, přivázal ji a o překot jsme začali jolu nakládat. Naložili jsme
vepřové, prach, suchary a pro mě, Redrutha a kapitána po pušce a tesáku.
Ostatní zbraně a prach jsme hodili přes palubu, bylo tam dva a půl střevíce
hluboko, když zasvitlo slunko, bylo na čistém písčitém dně vidět ocel, jak se
tam dole leskne.</p>

<p class="mlptext">Začínal odliv a loď se zmítala na kotvě. Od obou člunů k nám
doléhal tlumený pokřik; o Joyce a Redrutha jsme neměli starost, ti byli kus na
východ, ale byla to výstraha pro nás, abychom zmizeli.</p>

<p class="mlptext">Redruth ustoupil z chodby a skočil do joly, potom strčil jolu
k vydutině na zádi, aby to měl kapitán Smollett pohodlnější.</p>

<p class="mlptext">„Mužstvo,“ řekl, „slyšíte mě?“</p>

<p class="mlptext">Na přídi se nikdo neozval.</p>

<p class="mlptext">„K tobě, Abrahame Grayi – k tobě mluvím.“</p>

<p class="mlptext">Nikdo neodpovídal.</p>

<p class="mlptext">„Grayi,“ promluvil Smollett silněji, „odcházím z lodi a poroučím
vám, abyste šel za svým kapitánem. Vím, že jste v jádře hodný člověk; dokonce
si myslím, že žádný z vás není tak špatný, jak se dělá. Mám v ruce hodinky;
dávám vám třicet vteřin, abyste přišel za mnou.“</p>

<p class="mlptext">Rozhostilo se ticho.</p>

<p class="mlptext"><span class="calibre16">„No tak, přítelíčku,“
domlouval kapitán, „kde tak dlouho kotvíte? Každou vteřinou dávám v sázku
vlastní život a život těchto hodných pánů.“</span></p>

<p class="mlptext"><span class="calibre16">Najednou bylo slyšet
strkanici a rány, a Abraham Gray, líc rozseknutou nožem, tryskem přiběhl ke
kapitánu jako pes, když se na něj pískne.</span></p>

<p class="mlptext">„Jdu s vámi, pane kapitáne,“ řekl.</p>

<p class="mlptext"><span class="calibre15">Vzápětí skočil i s kapitánem
k nám do joly, hned jsme odrazili a ozlomvaz ujížděli pryč.</span></p>

<p class="mlptext">Z lodi jsme se dostali, ale do srubu na ostrově bylo ještě
daleko.</p>

</div>
</body>
</html>