---
title: ''
contentType: prose
---

_VÁHAVÉMU KUPCI_

Z písní lodních posádek,  
které dobrodružstvím hýří,  
ozývá se ryk a jek  
vichřic, jsou tam bukanýři,  
moře vzteká se a víří,  
parnem, zimou k ostrovu  
škuner za pokladem míří.  
Klukům chtěl jsem poznovu

dávné zkazky vyprávět,  
jak je po Cooperovi psali  
Kingston, Ballantyne, a pět  
jejich slávu. Nedočká-li  
se můj příběh žádné chvály,  
po boku svých hrdinů  
s nimi nechť (až zrak se zkalí)  
v jednom hrobě spočinu.
